<TEI xmlns="http://www.tei-c.org/ns/1.0">
  <teiHeader>
    <fileDesc xml:id="graser-g-historici">
      <titleStmt>
        <title>De historici studii amoenitate atque utilitate deque historicorum delectu, versio electronica</title>
        <author key="graser01">
          <name xml:lang="dt">Graser, Giovanni Battista</name>
          <date precision="high">1718–1786</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>66 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>De historici studii amoenitate atque utilitate deque historicorum delectu</title>
            <imprint>
              <pubPlace>Innsbruck</pubPlace>
              <date when="1775">1775</date>
            </imprint>
          </monogr>
        </biblStruct>
        <bibl>TLMF, Dip. 420</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5']/*[@n='$6'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1775">1775</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Geschichtsschreibung</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-23</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:graser01.latty2621165.latty-lat1:">
    <body n="body1">
      <div n="div1">
        <head n="head1">
          <persName n="persName1">Ioannis Baptistae Graserii</persName>patrologiae professoris ordo praedicatorum ac Theresianae bibliothecae
                praefecti caesarei regii, academiae Roboretanae socii de historici studii
                amoenitate atque utilitate deque historicorum delectu dissertatio academica,
                habita in lycaeo Oenipontano pridie kalendas frebruarias<date n="date2">1775</date>.</head>
      </div>
      <pb n="pb2" xml:id="F2"/>
      <div n="div3">
        <pb n="pb1" xml:id="F3"/>
        <head n="head2">Illustrissimo amplissimoque viro Carolo Antonio de Martinis sacrae caes. reg. ap.
                maiestatis a consiliis in academia Vindobonensi iur. nat. et institutionum
                professori ordo praedicatorum<persName n="persName1">Ioannis Baptista Graserius</persName>felicitatem.</head>
      </div>
      <div n="div4">
        <p n="p1">Annus vertitur iam septimus decimus, vir amplissime, ex quo primum et summam tuam
                eruditione, atque doctrinam, quam antea in scriptis tuis miratus eram, coram
                agnoscere, et<pb n="pb1" xml:id="F4"/>singularem in eos, qui litteras amant, humanitatem, quam a
                plurimis celebratam audiveram, re ipsa experiri mihi contigit. Nec temporaria ea
                fuit officiositas; nam ex eo tempore perpetuo tuo favore ita sum usus, ut quot a te
                sim devinctus officiis, mens quidem nunquam oblivisci, sed facundia nunquam digna
                possit oratione complecti. Satis sit dicere, benignitatem tuam vota mea longe
                superasse. Quod enim ab alia atque alia cathedra translatus ascendendo creverim, tua
                potissimum ope consilioque factum est;<pb n="pb2" xml:id="F5"/>qui pro ea, quam de me fovebas, opinione
                talem me in unaquaque sperasti futurum, qualem equidem cuperem, ab aliis cognitum
                iudicari. Adde igitur, oro te, ad caetera, quae tibi debeo, plurima hoc etiam, ut
                brevem hanc scriptionem illustri atque amplissimo tuo nomine decoratam edere mihi
                liceat; ut benignitatis in me tuae hoc extet qualecumque monumnetum, quod aliquando
                ostendat, in tuorum clientum numero me fuisse. Hoc quanti ego faciam, dicerem, si
                sine laudum tuarum commemorationi fieri posset;<pb n="pb3" xml:id="F6"/>quae quum verissimae sint, male
                in adulationis suspicionem vocaverunt. Dedicatoriae epistolae illas inserendo,
                cuiusmodi ego monumenta in hac ipsa, quam tibi offero, scriptione parvi habenda
                affirmo. Hoc melius iudicabunt posteri; quos hoc unum hisce ex litteris discere
                volo, et te mihi patronum, et me apud te gratiosum fuisse. Vale et reipublicae ac
                litterarum bono diu feliciterque vivito.</p>
        <p n="p2">Oeniponte kalendas ianuarias<date n="date1">1779</date>.</p>
      </div>
      <div n="div5">
        <pb n="pb1" xml:id="F7"/>
        <head n="head2">De studio historico dissertatio academica.</head>
      </div>
      <div n="div6">
        <p n="p1">De historici studii praestantia verba facturus, quod potisimmum argumenti eligerem,
                summa ipsa, ut fatear, rerum copia anceps haerebam. Undenam enim uberior orationis
                seges, quam ex historia colligi potest, quae quot partes complectitur, quot numerat
                scriptorum classes, quot aetates pingit, quot facta, quot illustres homines, tot ad
                dicendum vastissimos campos aperit? Quod si tres annorum olympiades impendit
                Isocrates, ut unam tantum de Atheniensium civitate orationem panegyricam scriberet,
                quum interea a militia, publicisque muneribus omnibus vacasset; quid ego, si cum eo
                comparer, plane infans tam brevi tempore de universae historiae praestantia dignum
                afferrem, quae tanto latius patet, quanto orbis universi spatium brevibus illam
                limitibus<pb n="pb1" xml:id="F8"/>circumscriptam<placeName n="placeName2">Graeciae</placeName>partem superat? Quoniam tamen in hoc orationum
                genere id unum praecipue agitur, ut studiosa iuventus ad alacriter dandam litteris
                operam alliciatur; homines autem nihil solet magis allicere, quam magna ostensa
                utilitas, si multa sit praesertim cum voluptate coniuncta; historiae studium
                iucundissimum, atque utilissimum demonstrare constitui. Sed quia nihil est utile,
                quod hominum vitio inutile, immo noxium fieri non possit; de scriptorum qualitate,
                unde utilitates, quas promittit historia, percipiendae sint, cursim ac generatim in
                altera orationis parte differemus. Absurdum fuit revera, atque insanum illud Licinii
                Caesaris: pestis reipublicae litterae, quum nullum praestantius post revelationem et
                gratiam donum a Deo sit hominum generi impertitum. Sed ut dicamus, quod res est, si
                quis non alios vidisset unquam libros, quam quorundam scriptorum, qui humanam
                rationem, ac iudicii vim non perficere, sed dedita opera pervertere conantur, nihil
                esset, quod offenderemur, si suam Licinianam illam sententiam faceret. Nulla
                fortasse, quam historicorum lectio formare melius potest, aut peius depravare
                iudicium, rerum ideas ve<pb n="pb3" xml:id="F9"/>ras aut fallaces animis imprimendo; quae dum iis
                praeterea pinguntur coloribus, qui sensum tangant, et affectus clanculum moveant,
                virtutem, aut vitium non ostendunt solum, sed inspirant, penitusque infundunt. De
                iucunditate igitur, atque utilitate historiae primum, deinde vero de historicorum in
                genere delectu breviter dicenti patientem, quaeso, aurem commodate.</p>
        <p n="p2">Atque ut ab illo incipiam, quod primum de iucunditate proposui, videte, quaeso, quam
                provido ac sapienti naturae conditoris consilio factum sit, ut earum rerum maior
                esset potiundi voluptas, quarum maior esset appetitio; earum autem et maior
                appetitio, et communior esset, quas naturae ipsius necessitas, aut summa utilitas
                praecipue postulabat. Hinc statim intelligitur, nihil iucundius esse posse, quam
                quod sit ingenito, et maxime omnium universali humanae naturae appetitui
                consentaneum. Omnis enim homo naturali tenetus sciendi cupiditate; quae quidem
                cupiditas, quum futurorum, quae Dei solius est, scientia expleri nequeat, ad
                praesentia omnia, ac praeterita inquirenda, et contemplanda convertitur, Et vero
                cur, quaeso, secreta quadam dulcique invidia tangimur, quum quempiam audimus itinera
                sua narrantem, qui mores<pb n="pb1" xml:id="F10"/>hominum multorum urbesque viderit, nisi quod non
                minimam in eo felicitatis partem ponimus? Atqui quod summo alii labore, longo
                tempore, ac periculosis itineribus vix obtinent, ut aliquam orbis, in quo degimus,
                partem perlustrent, id per quietem et otium securus domi sedens historiarum lector
                assequitur, ut nempe omnia brevi tempore loca ac tempora percurrat, gentes omnes
                populosque videat, quid ubivi terrarum actum gestumque sit, noscat: naturae varia,
                quae ubicunque extiterun prodigiosa phoenomena, gentium primas origines, mores,
                bella, migrationes: regnorum, rerumque publicarum formas, ortus, atque occasus:
                prima philosophiae ac litteraturae initia, incrementa, ac propagationem: artium
                omnium inventionem, ac progressus uno ferme intuitu cernat: heroas denique,
                sapientes, et claros in quovis genere viros tantum non de facie noscat, eorumque
                dictis, ac rebus gestis interfuisse, et cum iis versatus esse videatur. Satis sit
                hoc dixisse, quod magni vir iudicii<persName n="persName2">Plutarchus</persName>in eo libro, quem scripsit ad hanc
                sententiam asserendam, non posse suaviter vivi secundum epicureos, quum vellet
                ostendere, quanto corporeis praestent animorum voluptates, primum omnium iter
                iudicanda studia, magisque oble<pb n="pb3" xml:id="F11"/>ctantia locum historiis dedit; quae quum multas,
                inquit, habeant animum oblectantes tractationes, perpetuum veritatis studium nunquam
                explent, nunqueam exsatiant voluptate. Et vere. Est enim, idem ait,<note n="note4" place="margin">in Aemil.</note>convictui et conversationi similis res, quum apud nos ceu diversantem
                unumquemque procerum illorum historia duce, hospitio accipimus, acceptum
                contemplamur, quantus sit, qualisque, ex omnibus maxime illustria, maximeque scitu
                digna decerpentes. Quid per immortales aut iucundius, aut ad instaurandos more
                efficacius esse potest?</p>
        <p n="p3">Ut autem in sola interim studii huiusce voluntate consistamus, quis non illud quoque
                intelligit, quam iucundum sit, in nulla orbis regione peregrinum vivere: contra vero
                quam insuave ac molestum homini accidat degere in eo loco, ubi neminem noscat, neque
                quo se gerat modo, nec quibuscum versetur, neque cui fidat, statuere secum possit?
                Profecto hic silvestribus erit similis in civitate, et solitarius inter populi
                multitudinem. Atqui haec vera est utriusque vitae imago. Nam qui historiae ignarus
                est, in mundo, atque in ipsa sua patria peregrinus vivit: qui vero mundum novit, cui
                nationes omnes, earumque mores, artes, studia sunt perspecta, quocunque aut sponte
                veniat<pb n="pb1" xml:id="F12"/>aut fortuna deferatur, non inter ignotos versabitur, sed populi
                historiae notitiam, quasi veteris amicitiae, hospitiique tesseram ostendens, cito
                non ut hospes, sed ut civis accipietur. Hoc unum profecto, si nullam secum
                utilitatem affert (quam sane affert maximam) solam si animi voluptatem spectemus,
                adeo iucundum est, ut vix aliud sit cum hoc oblectamenti genere comparandum.
                Socialis enim vita quum sit hominum propria, et quod unicuique maxime proprium, id
                etiam iucundissimum natura fecerit; quid per superos iucundius esse potest, quam
                quod sit inter homines ac gentes societatis universale principium^ Societatem enim
                omnem mutua primum notitia conciliari, esse hominem qui ignoret, arbitror
                neminem.</p>
        <p n="p4">At enim laboriosum est (inquit fortasse quispiam) tot libros legere, laboriosius
                autem inter multas, saepe varias, saepe etiam inter se pugnantes narrationes a
                falsis vera discernere. Quid inde? Ergo non iucundum historiae studium, non
                voluptate plenum? Falsa conclusio. Nonne vides in physicis, quale sit gaudium per
                multa laboriosa experimenta, quasi venatione quadam, veritatem fugientem, et naturam
                latitantem deprehendisse? Nonne in mathematicis pulcher<pb n="pb1" xml:id="F13"/>rimum est ex falsa
                positione, et errore interdum duplici ipsissimam veritatem eruere, atque evidenter
                ostendere? Quantam enim putamus eorum esse voluptatem, qui scriptores omnes tanquam
                testes in iudicio audire, eorum inter se pugnantia dicta conferre, hinc simultatis,
                hunc gratiae, hunc ignorati negotii, hunc venalis calami reum convictum tenere, et
                post multa saecula rem ita praesentem constituere valenat, ut quo se cumque
                contradictor vertat, inficias ire non possit? Equidem non maiore exultasse laetitia<persName n="persName2">Archimedem</persName>arbitror, quando nudus e balneo prosiliit clamans: inveni veritatem.</p>
        <p n="p5">Nec vero mihi obiiciatis, optimi, qui me auditis, adolescentes, philosophicam nimis,
                ac seriam esse huiusmodi voluptatem, quamque ii soli gustare possint qui mente a
                caeteris omnibus abstracta, in una semper sint veritatis inquisitione, et
                contemplation defixi. Primo enim ridiculum esset, quasi vero a litteris ac studiis
                mimicas, non liberales oblectationes speraretis. Deinde falsum est, solos in theatro
                mimos, aut ioculatores in circulis risum suis frigidis ineptiis excitare. Multo
                iucundiores spectabitis comoedias in historia, quae non semper incedit alto suras
                vincita cothurno, sed lepidissima multa, et acutum cernentibus gratissi<pb n="pb1" xml:id="F14"/>ma
                spectacula exhibet. Sola philosophica, ac litteraria historia tot hominum ingenia,
                variosque, quos passa sunt, manes vobis pinget, tot absurdas cogitationes, tot
                scenas ridiculas,<note n="note2" place="foot" xml:id="ftn1">
            <p n="p1" rend="footnote text">Hoc
                        in genere lepidi sunt Luciani dialogus, qui iscribitur Vitarum auctio,
                        Iosephi Bianchini liber de satyra italica, J. Burch. Menckenii declamatio de
                        Charlataneria eruditorum.</p>
          </note>ut albis, quos aiunt, dentibus ridere
                possitis. Legite modo, nam exemplum nec priscum, nec recens afferre ullum in
                praesenti vacat; sed legite, inquam: et me, si fallo, in ius coram amplissimo hoc
                senatu convenite.</p>
        <p n="p6">Sed quia sana philosophia utilitatis maiorem, quam voluptatis rationem habendam
                praecipit; pauca haec de historiae amoenitate delibasse sufficiat, et breviter iam
                illius utilitates enumerando potius, quam disserendo percurramus. Non enim brevis
                orationis, sed iusti voluminis materia esset emolumentum ingens, quod ex omni
                praeteritorum temporum, rerumque cognitione percipitur, sive ad privatam cuiusque
                vitae instituendae rationem, sive ad reipublicae administratioenm, sive ad pietatem
                ac religionem referatur. Nam quod ad privatam vitae rationem attinet, quum illud
                certum sit, exem<pb n="pb1" xml:id="F15"/>plis magis quam rationibus moveri homines; nihil rem
                exaggeravero, si maiori affirmem historiam, quam philosophiam ad rectum formandis
                hominibus adiumento esse. Ibi enim exempla ad bene agendum non persuadent solum, sed
                quodammodo alliciendo trahunt. Ac nisi magnopere fallor, quantum interest, utrum
                hominem mere ex fama, an de facie noveris, eiusque actiones videris, tuisque auribus
                verba perceperis; tantundem interest, utrum virtutes, ac vitia per philosophorum
                definitiones, an per hisotriae repraesentationem, quae tuis illa oculis subiiciat,
                agnoscas. Ita quemadmodum non fiet eloquens, qui cuiuspiam rhetoris sicca duntaxat
                praecepta legerit, vel audiverit; contr vero si quis in praecipuorum lectione
                oratorum diu multumque sit exercitatus, sentiet orationem suam illorum cantu, ut ait
                Cicero, quasi colorari, et artis praecepta funditus cum eorundem ratione intelliget
                quorum antea fortasse corticem non penetra; idem ferme discirimini intercedet inter
                eum, qui meras virtutum vitiorumque ideas abstractas a philosophis, quique illarum
                veras vividasque imagines ab historicis repraesentatas acceperit. In his enim tota
                illarum pulchritudo, horumque deformitas, et quid ex quo sequatur, manifesto<pb n="pb2" xml:id="F16"/>conspicitur. Inde gloriae stimulus oritur ad imitanda praeclara maiorum facinora;
                quum ex infinita propemodum hominum multitudine, qui ab orbe condito orti sunt atque
                extincti, eos solos cernimus emersisse e turba, nomenque suum a mortis legibus
                vindicasse, qui industria, laboribus, artibus, omnis denique virtutis studio
                humanaae societati sese utiles reddiderint; quo fit, ut, pulsa ignavia, eos imitari
                non pigeat, quorum pulchra facta legere mirarique delectat. Sin autem de improbis
                corrigendis, et in viam rectam reducendis agitur, quid efficacius esse potest, quam
                terrifica illa, quibus historia abundat, calamitatum, suppliciorumque exempla,
                quibus luce clarius ostenditur, ultorem scelerum Deum impiorum nec opinantium tergo
                imminere, nec tam constans esse, ut corpus umbra, quam ut impia facinora sequatur
                exitium? Unde fieri non potest, ut eorum facta qui imitantur, eorundem exitus non
                perhorrescant. Ad haec perpetua, atque indelebisi nominis infamia, totiusque
                posteritatis odium, ac vituperatio ante oculos proposita, immo vel sola ipsa improbe
                factorum vitiorumque notitia per totum orbem historicorum scriptis divulgata, quem
                non absterreat ab iis flagitiis, quorum sola conscientia scelestos di<pb n="pb3" xml:id="F17"/>re torquet,
                et quae sibimetipsis celare, si possent, quovis pretio cuperent?</p>
        <p n="p7">Iam vero quoniam huma vita et consilio in rebus dubiis, et moderatione in prosperis,
                et solatio indiget in adversis; quis melius haec omnia praestat, quam historia? Si
                enim verum est, quod ait<persName n="persName1">Marcus Tullius</persName>, mentem, rationem, et consilium in senibus
                esse, et eum semper esse puerum, qui nesciat, quid ante se natum acciderit; potest
                quisquis praeteritarum rerum monumenta pervolvere voluerit, non aetate, sed
                sapientia cito senex fieri, et iudicii maturitate provectiores anteire. Quum enim
                nihil sit sub sole novum, et id quod olim fuit, illud ipsum sit, quod aliquando est
                futurum, non mirum est, quod usu peritum veters hariclo velociorem dixerint. Huius
                peritiae symbolum Iani effigies est, duas ostendentis facies, iuvenis nempe, ac
                senis, quarum altera praeterita respicit, altera vero futura in longum prospicit.
                Qui talis est, non multo etiam indiget tempore, nec multis monitorubus, aut
                exploratoribus ad difficillimam artem assequendam homines, eorumque varia ingenia
                dignoscendi. Nam animorum characteres, affectuum motus, eorumque consectaria non in
                vaga poetarum pictura, qui naturae ideam abstractam pin<pb n="pb2" xml:id="F18"/>gunt, non a fallacibus
                physiognomorum ineptiis, sed in vivis verisque imaginibus, naturam, qualis revera
                est, exhibentibus, vidit, penitusque perspexit.</p>
        <p n="p8">Scio quidem, nec quisquam diffitetur, multum ad mundi hominumque notitiam acquirendam
                conferre peregrinationes: sed illud quoque negare nemo poterit, emolumenti aut
                nihil, aut certe parum ex ea re percipi posse ab eo, qui nullis instructus
                praenotionibus itinera suscipiat. Neque enim sine ratione<persName n="persName1">Plato</persName>in sua Republica
                utilem eius duntaxat peregrinationem agnoscit, qui ad maturam aetatem pervenerit;
                non quidem quod soli anni prudentem faciant hominem, sed quia multa excultus
                doctrina, multa eruditus historiarum lectione existimatur. Qui enim sine hisce
                comitibus orbem peragraverit, non multo doctior ac prudentior, quam currus et equi,
                quibus vectus fuerit, a peregrinatione redibit. Equidem quovis deposito pignore
                contendere ausim, plus augustissimum nostrum<persName n="persName2">Caesarem</persName>in sua brevi per<placeName n="placeName3">Italiam</placeName>excursione vidisse, ac notasse, quam quivis alius eam longo tempore perlustraverit.
                Tantum interest, quibus oculis res intuearis, et quanam paratus rerum cognitione ad
                exteros visendus exeas.</p>
        <pb n="pb9" xml:id="F19"/>
        <p n="p10">Age vero, ut alia duo, quae proposuimus, levissime tangamus, quis in adversis
                fortios erit, quam cui novum nihil accidat, qui tot constantiae ad fortitudinis
                exempla spectaverit, qui tot rerum propemodum desperatarum felices exitus viderit?
                Aut quis secundam fortunam seret moderatius, quam qui in<persName n="persName1">Chraeso</persName>, in<persName n="persName2">Cyro</persName>, in<persName n="persName3">Alexandro</persName>, in<persName n="persName4">Caesare</persName>, aliisque sexcentis humanae felicitatis brevitatem, rerumque
                vicissitudinem, ac perpetuam volubilitatem fuerit contemplatus? Et haec quidem
                singula, quantum ad privatae uniuscuiusque vitae modum ponendum, amplissima essent
                ad disserendum argumenta.</p>
        <p n="p11">Quod si historiam contemplemur comparate ad sapientem reipublicae administationem,
                veramque politicen; tantum abest, ut longa oratione sit opus ad eius utilitatem
                ostendendam, ut etiam sapientibus merito ridiculus fieret, qui multa de hoc verba
                faceret. Quis enim ignorat, quantam in republica semper vim obtinuerit animorum
                domina ac moderatrix eloquentia? Aut quis est, qui nesciat, eloquentiam veram non ex
                inani verborum copia, sed ex philosophia atque eruditione progigni, quarum illa
                rationes ad persuadendum, haec vero exempla ad rationes<pb n="pb1" xml:id="F20"/>ipsas confirmandas,
                animosque permovendos subministrat? Deinde gentium, regnorumque iura, aut veterum
                morum, legum, consuetudinum notitia, ratio, ac vera intelligentia undenam, quaeso,
                nisi ex historia repetenda sunt? Hinc merito eloquentia, et historiarum notitia duae
                illae sunt litteraturae partes, quae in rege requiruntur, ac sufficiunt. Eloquentia
                enim, tanta praesertum cum persinae auctoritate coniuncta, potestatem habet regendi
                animos, et in partem quamcumque flectendi. Sed quia necesse est etiam, ut et
                populum, quem regit, et saeculum, in quo vivit, plane noscat; hoc non aliter, quam
                aliarum gentium, temporumque comparatione per historiam assequetur. Illud accedit,
                quod quum principibus viris, quos in summo rerum fastigio divina providentia posuit,
                nil nisi aeterni in mundo nominis gloria desideranda relinquatur; hanc autem alio
                pacto consequi nequeant, quam tot praeclarissimorum, qui eos praecesserunt, heroum
                facta aemulando, et cum iis virtute, iustitia, prudentia, magnanimitate certando;
                eorum omnium notitia, rerumque ab iis gestarum habere illos oporteat. Et haec quidem
                ratio est, cur hanc adeo plenam sibi comparare soleant, ut nemini magis domus nota
                sit sua.<pb n="pb2" xml:id="F21"/>Idem ferme dicendum de pupuratis, qui in consilium assumuntur, et
                quibus reipublicae pars aliqua administranda committitur. Nam si de civitatum
                regundarum arte loquamur, deque vera ac falsa politica internoscenda; abeat, ac
                valeat quisquis sine multa historiarum notitia, genericis quibusdam praeceptis satis
                se instructum accedere putat ad publica negotia sapienter feliciterque tractanda.
                Nihilo enim nelior erit hic politicus, quam ego essem medicus, si (quod cito fieri
                potest)<persName n="persName3">Hippocratis</persName>aphorismos memoriae mandavissem. In consiliis publicis
                historiarum, et antiquitatis cognitio mirifice utilis est, ait<persName n="persName4">Aristoteles</persName>: ast ego
                affirmare non dubito, esse omnino necessariam. Si enim recte<persName n="persName5">Tullius</persName>historiarum
                ignaros pueris comparat; eritne senatus, qui ex huiusmodi hominibus sit compositus?
                Vera politica ex historia discitur; in qua si quis attente oculos defixerit,
                consilia inspexit, exitus spectaverit; inita rerum omnium ratione atque subducta,
                intelliget, id ipsum, quod in mathematicis, etiam in moralibus, et in quovis
                expediendo negotio pro certo axiomate poni debere, rectam scilicet lineam omnium
                esse brevissimam; hoc est aequitatem, iustitiam, et finium, modorumque agendi<pb n="pb6" xml:id="F22"/>rectitudinem totius verae politices basim ac fundamentum esse. Ostendunt enim
                innumeri rerum eventus verissimum prophetae regis effatum: dominus dissipat consilia
                gentium; reprobat autem cogitationes populorum, et reprobat consilia principum;
                scilicet quae mere humana consilia fuerint, et non a Deo, hoc est a veritate, et
                aequitate perita.</p>
        <p n="p12">Et quando huc iam devenimus, silentio minime praetereunda est ea, quam tertio loco
                posuimus, maxima omnium historiae utilitas, quae in eo nimirum est posita, ut sicuti
                caeterae scientiae omnes, ita ipsa quoque ad Deum agnoscendum nau ducat. Dicant
                enim, aut blaterent quidquid in buccam venerit, recentiores quidam, non tam
                philosophi, quam mimographi, qui magnos se putant criticos, dum conantur omnia
                humanae divinaeque fidei fundamenta subruere, et ut putentur sapere, coelum
                vituperant: tota quanta est universarum gentium historia hanc confirmat veritatem,
                mundum hunc aeternum non esse, sed initium, et quidem non antiquius, quam quod
                sacrae paginae ostendant, habuisse. Quidquid enim de maiore vetustate fingitur, adeo
                manifeste fabulosum est, ut irrisione potius quam confutatione dignum a doctis
                agno<pb n="pb1" xml:id="F23"/>scatur. Quapropter merito<persName n="persName2">Augustinus</persName>non loqui istos, aut ratiocinari, sed
                vanissime garrire affirmat.<note n="note3" place="foot" xml:id="ftn2">
            <p n="p1" rend="footnote text">In margine: de civitate Dei, libro XVIII, capitulo
                    40.</p>
          </note>Frustra, inquit, vanissima praesumptione garriunt quidam
                dicentes, ex quo rationem syderum compraehendit<placeName n="placeName4">Aegyptus</placeName>, amplius quam centum
                annorum millia numerari. In quibus enim libris istum numerum collegerunt, qui non
                multum ante annorum duo millia litteras magistra Iside didicerunt? Non enim parvus
                auctor est in historia<persName n="persName5">Varro</persName>, qui hoc prodidit, quod a litterarum etiam divinarum
                veritate non dissidet. Quum enim ab ipso primo homine, qui est appellatus<persName n="persName6">Adam</persName>,
                nondum sex millia annorum computentur; quomodo non isti ridendi potius, quam
                refellendi sunt, qui de spatio temporis tam diversa, et huic exploratae veritati tam
                contraria persuadere conantur? Maiorem adhuc antiquitatem iactavere chaldaei; qui ab
                initio observatorum syderum quadringenta ac septuaginta annorum millia numerabant;
                in quo, ut ait<persName n="persName7">Lactantius</persName>, se quia posse argui non putabant, liberum sibi
                crediderunt esse mentiri;<note n="note8" place="foot" xml:id="ftn3">
            <p n="p1" rend="footnote text">In margine: libro VII, capitulo 14.</p>
          </note>quos
                Bruckerus in sua historia philosophica merito ridendos dicit. Hoc ipsa loquitur
                mundi facies, quae recentis fabricae indicia multa ostendit, ut bene genuensis
                sapienterque considerat. Hoc testantur gentium populorumque origi<pb n="pb9" xml:id="F24"/>nes, quarum
                omnia monumenta recentiora sunt iis, quae a Moyse in libro Genesis narrantur; qui
                profecto vetustiores omnes omnium gentium codices, aut memorias, si quae ubivis
                extitissent, destruere non poterat ad historiae suae fidem conciliandam. Hoc clamant
                artium scientiarumque inventiones, quarum omnium tempora designantur,<note n="note10" place="foot" xml:id="ftn4">
            <p n="p1" rend="footnote text">Vid. Plinius libro 7, capitulo
                        56. Guid. Pancirol. rer. deperditar. et recens inventar. Polydor. Virgilius
                        de rer. inventoribus.</p>
          </note>et quarum tam sei ortus ratio nulla
                probabilis reddi posset, si quidem maior esset humani generis, atque huius orbis
                antiquitas. Nam quod effutiant, memorias vetustiores bellis, incendiis, ruinis,
                aliisque vicissitudinibus esse deletas, hoc totum nihil est. Pereuntibus enim
                monumentis, non omnes perierant homines, qui quum semel quidpiam ad vitam valde
                utile invenerunt, nunquam dimiserunt, nec penitus dedidicerunt. Neque enim loquimur
                hic de amianto, cuius in fila ac telam redigendi ars interiit, aut de similibus,
                quas nulla necessitas, aut magna utilitas humano generi commendabat: sed de serendis
                frugibus, de cicurandis subigendisque animantibus, de pane conficiendo, de litteris
                denique, aliisque huiusmodi, quae semel in<pb n="pb11" xml:id="F25"/>venta nunquam mehercle penitus
                periissent. Horum omnium, inquam, primos inventores apud varias gentes historia
                demonstrat; neque cur tam seo inventa sint, in tanta illa, quam somniant, orbis
                antiquitate, ratio, iterum aio, probabilis ulla unquam reddi poterit. Deinde vero,
                quomodo hoc deglutiemus, omnes antiquiores libros ac monumenta vel temporis, vel
                hominum iniuria esse consumpta, silam Moysis historiam tot millibus superstitem esse
                relictam? Hebraeorum populus in<placeName n="placeName12">Aegypto</placeName>precarius hospes, in deserto peregrinus, in
                terra acquisita bellis saepissime exercitus, toties suis eiectus sedibus, toties in
                servitutem redactus, ad cuius internecionem gentes omnes quasi ex condicto
                allaborabant, monumentum huius codicis conservat incolume: caeterarum omnium gentium
                regna, et tot urbes opibus florentissimae, ac munitissimae, longa pace fruentes,
                itane omnibus spoliantur, ut vetustius nihil uspiam possit ostendi? Oportet omnino
                eos caecos esse, qui non hic et veritatem agnoscan, et divinam simul mirentur
                providnetiam. Ita res est, ut dixi: historiae notitia ad Dei cognitionem eos, qui
                mente sana sunt, manuducit. Et profecto si quis ponat sibi ante oculos totam huius
                mundi temporum se<pb n="pb13" xml:id="F26"/>riem: si celeberrima tot, ac testatissima rerum eventa cum
                clarissima multorum antea annorum saeculorumque praedicitone componat; deinde vero
                fortuito caeci casus ludo fieri omnia dicat, nec invisibilem Dei manum mundum
                regentem, fortiterque simul ac suaviter ad certos omnia fines deducentem agnoscat,
                adoretque; hunc non modo non philosophum, sed nec sanum quidem hominem
                habebimus.</p>
        <p n="p13">Hactenus brevissime historici studii amoenitates, atque utilitates praecipuas
                enumeravimus potius, quam descripsimus: sed quia non omnes ex omnibus scriptoribus
                percipi possunt, pauca nunc generatim de eorum delectu adiicienda sunt. Non enim tam
                feliciter cum rebus humanis agitur, ut pura veritas, et solida eruditio ubique
                reperiatur; immo vero quemadmodum de philosophica, caeterarumque scientiarum
                bibliotheca, ita de historica idipsum dici posse videtur, quod de suis versiculis<persName n="persName1">Martialis</persName>aiebat:</p>
      </div>
      <div n="div7">
        <lg n="lg1">
          <l n="l1">triginta toto mala sunt epigrammata libro:</l>
          <l n="l2">si totidem bona sunt, Lause, liber</l>
          <l n="l3">bonus est.</l>
        </lg>
      </div>
      <div n="div8">
        <p n="p1">Verum quidem est, nullum esse tam malum auctorem, unde fructus aliquis legendo
                percipi non possit: at non tamen om<pb n="pb1" xml:id="F27"/>nibus hoc promittitur, sed iis duntaxat, qui
                cribro uti sciant, hoc est acuto solidoque iudicio a malis bona secernere.
                Quapropter quum non solum scriptores inter se differant, sed eiusdem saepe
                scriptoris non omnes merces aeque probae sint, sollertia in iis deligendis adhibenda
                est.</p>
        <p n="p2">Sed ad delectum iudicium requiritur; iudicium autem a certo quodam debet principio
                proficisci. Ecquod ergo illud est, aut unde deducetur? Brevis est in re nostra ad
                quaestionem responsio; at non tam facilis explicatu, si materia, quanta se offert,
                tota exhaurienda sit. Brevissime igitur: ii sunt meliores, aliisque praeferendi
                historici, qui suo melius funguntur officio; ipsum autem officium ex historiae
                ipsius definitione colligitur. Est enim historia rerum gestarum cum laude aut
                vituperatione narratio, quae magnarum reum consilia, actiones, exitus, regumque, ac
                magnorum virorum actus, cum temporum, ac locorum ordine ac descriptione, tanquam
                viva quadam pictura ante oculos exponit. Ex qua propria illius natura pulcherrimam
                illam descriptionem<persName n="persName1">Marcus Tullius</persName>deduxit, historia est testis temporum, lux
                veritatis, vita memoriae, magistra vitae, nuncia vetustatis. Melior ergo erit
                historicus, qui plenius omnia expleverit, quae<pb n="pb2" xml:id="F28"/>in allata definitione
                continentur; sed duo hic nos praecipue spectabimus officia, testis nempe rerum, ac
                vitae magistri, quorum utrumque summam fidem postulat, summamque peritiam. Quatenus
                ergo testis est, animo debet esse sincero, ac libero, omnique affectu ac praeiudicio
                exutus, uno verbo ita sano mentis oculo, ut res, quales revera sunt, videat, non
                quales affectus anticipata opinio, aut phantasiae ludibrium ipsi ostendat. Non enim
                omnes fallunt dolo malo, quod sciant, ac velint, sed multi etiam inscitia, quia
                falluntur. Machinam paucis ante diebus hic loquentem viderunt multi. Interrogemus
                imperitos, ingens ac stupendum videre artis miraculum: interrogemus doctos, novum
                viderunt os sublinedi populom et pecuniam aeruscandi ludificatorum artificium. Non
                omnes omnium rerum idonei sunt testes; aliud est enim rerum cortice, aliud res ipsas
                intueri, ac cernere. De Aquilaiensi dissidio, quod Histriae episcopos a romana
                ecclesia saeculo VI dividebat, ita scipsit<persName n="persName3">Paulus Diaconus</persName>, ut veritatem habeas, si
                rem inverso plane modo accipias; versa enim vice devios illos habet, qui rectum
                sequebantur. Scripsit ergo non quod res erat, sed quod historiae ignarum eum
                ostenderet, Quam multa por<pb n="pb4" xml:id="F29"/>ro de prodigiis quibusdam magicis, de strigum
                daemonumque mirandis, de spectris, ac visis in rudium saeculorum scriptoribus
                habentur, non quidem ioco scripta, ut apud Lucianum asinina sua metamorphosis, sed
                ita serio ut Iovem lapidem iurent! Scilicet ea erat temporum illorum simplicitas, ac
                nimia credulitas, taliumque mirificarum narrationum crebra auditio ita hominum
                mentes huiusmodi rerum vana specie impleverat, ut quod non erat nisi phantasiae
                ludibrium, pro re gesta traderetur, tantoque crederetur lubentius, quanto monstri
                similior esset, atque ab omni veri similitudine magis abhorreret. Nihil est autem
                phantasiae morbo contagi similius, et quod Itali in proverbio habent, stultus unus
                centum alios facit. Immo eo res devenire solet, ut ametur illusio, mentisque
                delirium, adeo plane ut aegre ferant homines, si quis eos ab iucundo errore deducat,
                nec secus atque ille apud<persName n="persName5">Horatium</persName>clament: pol me occidistis amici! Si vero
                fabulae, aut antiquae vulgares traditiones in alicuius gentis, aut civitatis gloriam
                cedant; vae illi, qui certis prolatis ex antiquitate documentis, et re prudenter ad
                trutinam vocata, popularem gratissimum errorem animis conetur evellere. Tunc enim
                vero apparebit, quan<pb n="pb6" xml:id="F30"/>tum vulgi sit non in populo solum sed inter eos, qui
                litterati audiunt. Insurgent contra, perinde ac si de aris focisque res esset, nec
                minori hoc ei dabunt crimini, quam si patrem occidisset, aut sana compilasset; quum
                tamen nulla alia reprehensione dignus revera sit, quam illa<persName n="persName7">Luciani</persName>: quid oportebat
                hunc unum inter tot insanientes sanum esse? Exempla afferre si luberet, non essent
                ab antiquitate repetenda.</p>
        <p n="p3">Non absimilem ludum ludit in hominibus quivis affectus res multifariam pingens.
                Quories enim audimus idem factum, quod plures habuerit spectatores, ab aliis quidem
                laudibus in coelum, velut heroicum tolli, ab aliis vero atro colore pingi, aut velut
                ineptum derideri? Sic perdifficile, ait optime<persName n="persName1">Plutarchus</persName>, valdeque laboriosum
                videtur veritatem ipsam historia consequi, quandoquidem et posteris ex antiquitatis
                memoria reum cognitio repetenda est, et hi, quibus contigit praesentibus res ipsas
                gestas intueri, partim odio et invidia, partim gratia et assentatione veritatem
                corrumpunt ac pervertunt. Non est ergo mirum, si quem legamus ab aliis scelestus,
                meritoque affectus supplicio narratur. Forte ne hi, ne illi<pb n="pb2" xml:id="F31"/>rem tenent, et
                hominem sub religionis specie fanaticum aliis odium, aliis amor adeo varium
                exhibuit. Huiusmodi in historiis separanda sunt primum certa a dubiis: accipiendum
                est factum, caussae bero interea sub iudice relinquendae; nec ante de his ferendum
                iudicium, quam lectis, et secum invicem collatis, quae undique afferuntur, quaeque
                dies prodiderit, tot pro parte alterutra veritatis indicia collecta sint, quae vel
                certum iudicium, vel opinionem satis probabilme pariant. Nam re adhuc recenti,
                scinditur incertum studia in contraria vulgus; quare optime monet<persName n="persName3">Persius</persName>:</p>
      </div>
      <div n="div9">
        <lg n="lg1">
          <l n="l1">Non si quid turbida Roma</l>
          <l n="l2">Elevet, accedas, examenque improbum in illa</l>
          <l n="l3">Castiges trutina.</l>
        </lg>
      </div>
      <div n="div10">
        <p n="p1">Neque tamen propterea universalem in historia pyrrhonismum probamus, aut omnem
                prorsus humanam, fidem reiiciendam, omniumque testimonia explodenda concludimus.
                Minime gentium; nam optime<persName n="persName1">Phaedrus</persName>monet, periculosum esse non solum credere, sed
                et non credere. Quapropter quod ait<persName n="persName2">Cornelius Agrippa</persName>: tam inter se dissentiunt
                historici, tam varia et diversa de eisdem tradunt, ut impossibile sit, pluri<pb n="pb3" xml:id="F32"/>mos
                illorum non esse mendacissimos, si quis ita dictum accipiat, ut ad cautos reddendos
                historum lectores scriptum esse intelligat: et sapit, et mecum facit, er Iove
                iudicat aequo. Sin autem ad historiae studium vanum et inutile ostendum, omnemque
                tollendam fidem valere existimet, porcum aris debet, nec ipsius mentem scriptoris
                assequitur. Non enim eo spectat, dum de vanitate scientiarum librum suum inscribit,
                ut vanam revera scientiam ullam esse affirmet, ex iis, quae scientiae vere dici
                possunt; sed ut ostendat, quantum vanitatis hominum vitio rebus etiam utilissimis
                admixtum fit, doceatque quisquilias, ac probas merces internoscere. Non igitur
                aliter quam per ironiam dictum intelligendum est etiam illud Senecae de historico
                Esphoro: nec magna molitione detrahenda est auctoritas Ephoro: historico est, quasi
                vero idem sonaret, ac vanus, aut mendax; itemque illud in Claudii Caesaris<foreign n="foreign4" xml:lang="gr">χολοχητωσι</foreign>: quid unquam ab historico iurato res exegit? Notant enim haec abusum iam
                quasi consuetudine praescriptum aliquid fingendi. Caeterum historica fide narrare
                aliquid, apud veteres idem valuit, ac bona romanaque fide; quod enim est huma<pb n="pb5" xml:id="F33"/>no
                corpori anima, hoc est historiae veritas. Haec igitur duo duntaxat ex antea positis
                colliguntur: primo nec cuivis, nec tam cito fiem adiungendam esse, nisi corde leves
                haberi velimus: deinde vero id, de quo hactenus diximus, historicum nimirum nec
                improbum, nec imperitum de turba hominem, sed eximiae probitatis, et emunctae naris
                virum esse oportere. Quippe ad veritatem rerum, prout se habent, exponendam non id
                solum requiritur, ut quis velit, sed etiam ut possit.</p>
        <p n="p2">Seclusis autem praeiudiciis, atque affectibus, possunt ii melius veritatem
                patefacere, qui propius res agnoscunt. Quare ii primo loco veniunt, ac caeteris
                anteponendi sunt, qui res narrant sua aetate gestas, quique earum caussas, cum
                adiunctis omnibus ita exponunt, ut omnia sibi constent, nec ulla falsa temporis
                notatione, aut repugnantia mendaces arguantur. Sicut enim in iudicio testis de
                falsitate convictus amittit fidem, ita multo magis historicus, si pro historiis
                fabulas tradere deprehendatur. Unus ex hisce exempli gratia est Abdias Babylonis, ut
                se vocat, episcopis, ab apostolis, si diis placet, initiatus, in faculosa historia,
                quam de apostolorum pugna inscripsit. Iactata enim se Christum dominum<pb n="pb1" xml:id="F34"/>vidisse,
                et in duorum ac septuaginta. Discipulorum numerum ab eo relatum esse, tum Simonis ac
                Iudae comitem itineris in Persidem fuisse, quum interea citet Egesippum, qui
                triginta annis post Christi ascensionem vixit, immo etiam Iulium africanum, duobus
                facile saeculis posteriorem. Post aequales vero illi proxime accedunt, qui etsi non
                oculati testes, a sinceris tamen, et cordatis spectatoribus res gestas accepere. His
                accensentur, immo anteponuntur, qui res, quas narrant, iis confirmant documentis,
                quae in dubium revocari non possint. Inter eiusdem autem aevi scriptores ii caeteris
                paribus praeferuntur, qui magis accurata narratione omnia persequuntur. Non tamen
                idcirco alii coaevi ob singulare aliquod factum, minusque praecipuum, aut facti
                adiunctum aliquod omissum reiiciendi sunt; sed constat sua unicuique fides, quum
                quidpiam silere non idem sit, atque alteri illud narranti contradicere. Idem fuit
                propositum quatuor evangelicae historiae sacris scriptoribus vitam, doctrinam,
                miracula, ac mortem Christi domini describere. Sed quum tot essent ab eo prodigiose
                facta, ut ingentes codices non ea caperent; satis habuit unusquisque summa doctrinae
                capita exponere, passionem, mortem, ac resurrectionem: miracula vero,<pb n="pb2" xml:id="F35"/>et facta
                quaedam singularia non omnes aeque minutim omnia, sed singuli ex parte aliqua,
                quantum satis esset ad Deum hominem ostendendum, describenda suscepere. Tunc igitur
                solum negantis argumenti, sive a silentio ducti magna vis est, quando aliquid
                accuratus alioqui et fidelis scriptor imittit, quod spectato eius historiae
                proposito praecipuum quiddm, ac peculiari mentione dignum erat, nec, si verum fuit,
                latere illum poterat; adeo ut,; nisi sui propositi oblitus, illud silentio obvolvere
                non potuisset. Denique ii quoque suam auctoritatem obtinent, qui a vetustioribus
                historicis relata collegerunt; quae tanto maior est, quanto meliores fontes, unde
                illa hauserint, et quo sollertiore cura, atque acutiore iudicio in iis eligendis usi
                fuerint.</p>
        <p n="p3">At non satis est sola praesentia, aut temporis propinquitas, animusque non stupidus,
                ut vera rerum historia scribi possit. Quapropter ad ea, quae de affectuum magna vi
                paullo ante diximus, pauca hoc loco de illorum originibus, sive caussis addenda
                sunt, ne locum amplissimum nimis leviter attigisse videamur. Natio ergo, religio,
                fortunae status, schola, inimicitia, aut favor in caussa saepe sunt, cur non bene
                historicus suo fungatur officio. Atque ut cursim singula<pb n="pb1" xml:id="F36"/>tangamus, quis nescit
                Graecam nationem levem ac fabulosam, quum se primam rerum omnium facit, quum omnium
                vetustiorum facta, atque inventa ad se rapit, quum de veris aliorum historiis
                fabellas consuit, quibus suos ornet heroas, minime audiri? Neque maior<persName n="persName2">Iosepho</persName>, ac
                Philoni hebraeis, scriptoribus licet gravibus, habetur fides quum ex<persName n="persName3">Abrahamo</persName>patriarcha totam philosophiam platonicam colligunt, quo genti suae scientiarum
                omnium originis gloriam arrogent.<persName n="persName4">Iustinus</persName>porro, aliique gentiles, quum hebraeorum
                populi describunt originem ac religionem, quum res et prodigia per Moysen patrata
                insulsis fabellis deformant; non ex scientia ac fide, sed ex inscitia simul ac
                nationis odio scripsisse intelliguntur. In universum autem hoc habent homines, ut
                gentem extollat quisque suam; nam sua unicuique pulchriora sunt, et amor patriae,
                qui nunquam, nisi cum cute exuitur, etiam prudentibus et cordatis imponit. Cuius rei
                exemplum habemus in<persName n="persName5">Plutarcho</persName>, ingenuo alioqui, ac olidi iudicii viro, hoc tantum
                nomine a criticis notato, nec immerito, quod graecis suis nimium faveat. Sed quid
                ego semper antiqua commemoro, quum recentiora afferri possint? Non ignorabat, nec
                ignorare poterat vir eruditus Hia<pb n="pb6" xml:id="F37"/>cynthus Gimma, Annianas Berosi antiquitates
                meram imposturam a doctis merito haberi. Nec ille quidem eas omnino recipit, sed nec
                tamen penitus reiicit, et in sua historia litteraria ad commendandam<placeName n="placeName7">Italiae</placeName>antiquitatem locum habere sinit; multaque ex illis colligit, quae, conrasis undique
                scriptorum quorumcunque opinionibus, probabilitatis specie saltem aliqua colorare
                conatur. Ait enim, Alphonsum de Viliegas Berosi auctoritate nixum scripsisse Noachum
                in<placeName n="placeName8">Italia</placeName>obiisse; et addit, in chronico fidelis Onuphrii haberi, in Viterbiensi
                urbe a Japheto condita locum esse, quod Noachi sepulchrum appellatur. At nos non
                quaerimus, quid hic, aut ille ex opinione, ex coniextura, ex Anniano Beroso, aut ex
                vulgi traditione scripserit: quaerimus, quid tu sentias, ac pro vero vendites.
                Nolite quaerere. Ne oboli quidem sponsione quidquam affirmasset, nam et ipse dubiae
                fidei pleraque agnoscit; sed hae fabellae pulchriores erant, quam ut patriae amor
                gloriae silentio obvolvi pateretur.</p>
        <p n="p4">Hinc obiter colligi potest, quid de iis sentiendum sit, qui vitam suam, suaque facta
                describunt; sacris tamen scriptoribus, et sanctis quibusdam viris semper exceptis.
                Quid facturus fuisset<persName n="persName1">Marcus Tullius</persName>, si res suas<pb n="pb2" xml:id="F38"/>gestas absoluta historia
                comprehendisset, satis ostendere videtur epistola ad<persName n="persName3">Lucceium</persName>, qua rogabat illum, ut
                eam historiam scriberet. Itaque te plane, inquit, etiam atque etiam rogo, ut et
                ornes ea vehementius etiam, quam fortasse sentis, et in eo leges historiae negligas
                - - - amorique nostro plusculum etiam, quam concedit veritas largiare. Ingeniose
                quidem Midletonius purgare ipsum nititur hisce verbis: quid non videt dictum hoc
                esse in hypothesi absurda et improbabili, quod Lucceio Ciceronis res gestae non per
                se satis laudabiles viderentur? Verum, ut dicam, quod et mihi videtur, fortasse hoc
                ita<persName n="persName4">Cicero</persName>scripsit, modestiam quandam callidissime affectando, quasi fateretur res
                a se gestas non satis per se splendere posse, nisi accedente orationis ornatu, et
                amplificatione; simulque miro, quo pollebat, artificio occupatione utitur, gloriae
                scilicet cupiditatem adeo magnam prae se ferens, ut simulata potius, quam vera
                videretur, ac proinde non serio, sed ioco hoc petere existimaretur. Nam proprias
                extenuare virtutes, vitia vero nimium exaggerare ii simulata modestia solent, qui
                alios contra sentire cupiunt, atque ipsi loquuntur.</p>
        <p n="p5">Quod si vero nationes hostes inter se fiant, quidquid ea praesertim tempestate ab<pb n="pb1" xml:id="F39"/>altera de altera scribitur, magna falsitatis, aut deformatae veritatis
                suspicione laborare necesse est. Quum autem nulla saeviora sint odia, quam quae
                religionis cuassa, vel obtentu nascuntur, sperabimusne humanam fidem apud illos
                sanctam, et integram fore, qui divinam pessundatum audacter eunt? Ioannis Sleidani
                historia de statu religionis ac reipublicae Carolo V caesare, si illos audiamus, qui
                ab ecclesia catholica altero abhinc saeculo abalientati sunt, nihil candidius aut
                sincerius est, ut non eorum modo<persName n="persName2">Livius</persName>, sed quintus tantum non evangelista sit.
                Interea si partem alteram audiamus, mendacissimus habetur, adeo ut Latomus
                contenderit evincere undecies mille falsitatibus opus illud inquinatum esse. Rursum
                si Matthiae Berneggero credimus, hoc de Sleidani narrationibus Carolus V caesar
                iudicium tulit: aut Sleidanus meus fuit cancellarius, aut mei cancellarii fuerunt
                mei proditores; obstupescens scilicet secretissimarum rerum narrationem,
                veritatemque commendans. At si Petro Meimburgo fides est, quoties gloriosissimus
                ille imperator Sleidanum vellet legere, non aliter eum poscebat librum, quam hisce
                verbis: cedo mihi meum mendacem. Fortasse utrumque credi potest. Non enim miraculum
                est, secreta<pb n="pb3" xml:id="F40"/>principum evulgari, et reconditam aliquam notitam posse ex
                tabulariis ad historicos pervenire: sed et illud certum est, idem factum, iisdem ex
                documentis erutum, mille posse modis pingi, et colorari. Illud extra omne dubium
                est, ubi partium studia exarserint, nullum esse tam putidum mendacium, quod ii,
                quorum peior est non effutiant, aut futilissime a quovis gerrone scritpum non
                avidissime amplectantur, ac spargant; nam in proverbio est: quicunque submergitur,
                vel novaculas arripit. Quid putidius, atque ineptius fabella illa de Ioanna papissa,
                quam nunc ipsi a communione nostra alieni viri docti exsibilant? Atqui tempus fuit,
                quum quidam pudori sibi non ducerent pro historia afferre, ut catholicae ecclesiae
                probro verterent.</p>
        <p n="p6">Qua fortuna porro usus fuerit historicus, multum ad fidem adhibendam, aut detrahendam
                momenti habere, nemo non videt, qui sciat, non esse hominum dicta fortunis absona,
                et ex abundantia cordis os loqui. Quod igitur ait in re poetica<persName n="persName1">Horatius</persName>:</p>
      </div>
      <div n="div11">
        <lg n="lg1">
          <l n="l1">Nolito ad versus tibi factos ducere plenum</l>
          <l n="l2">Laetitiae, clamabit enim pulchre, bene, recte,</l>
        </lg>
      </div>
      <div n="div12">
        <p n="p1">etiam in historicos quadrare optime potest, qui vel pretio conducti scribunt, vel
                quod<pb n="pb1" xml:id="F41"/>offa eloquentes in laudando facit. Qui enim tenuis homo fortunae fuerit,
                quive scriptitando vixerit, principum virorum gratiam captans, ac munera aeruscans,
                calamum venalem habet. Hac labe inquinatus notatur<persName n="persName2">Paulus Iovius</persName>, ciuis historiae,
                hominumque elogia ideo nihil a doctis fiunt, quod non tam veritati, quam tempori,
                rationibusque suis scripta eum constet accomodavisse. Unde mortuo falsum illud
                epitaphium fictum est, quod ita latine reddi potest:</p>
      </div>
      <div n="div13">
        <lg n="lg1">
          <l n="l1">hic tumulus<persName n="persName1">Paulum Iovium</persName>tegit hermaphroditum,</l>
          <l n="l2">uxorem ad libitum qui se dedit, atque maritum.</l>
        </lg>
      </div>
      <div n="div14">
        <p n="p1">Ad eandem metam, sed alia plerumque via tetendit<persName n="persName1">Petrus Aretinus</persName>, cynicus
                mordacissimus, cuius ventrem implebant viri principes, nec a cane illo in suis
                scriptis morderentur; tanto laudabiliores illi, quod sui gloriam nominis magni
                facerent, quanto ille petulantior, qui omnibus allatraba. Verberatus et ille quidem,
                et iis concisus maledictis, eaque adspersus infamia, qua homo aliqua pudoris parte
                praeditus ad restim adigeretur: sed pecuniae, ventrisque mancipium ita sibi similis
                semper fuit, ut huius quoque defuncti epitaphium (cuius auctor<persName n="persName2">Franciscus Maynardus</persName>creditur) non qui<pb n="pb3" xml:id="F42"/>dem sepulchro inscriptum, sed fama ubique vulgatam, typisque
                excusum omnium consensione probetur.</p>
      </div>
      <div n="div15">
        <lg n="lg1">
          <l n="l1">Condit Aretini cineres lapis iste sepultos,</l>
          <l n="l2">Mortales atro qui sale perfricuit.</l>
          <l n="l3">Intactus Deus et illi, caussamque rogatus,</l>
        </lg>
      </div>
      <div n="div16">
        <p n="p1">Hanc dedit. Ille, inquit, non mihi notus erat.<note n="note1" place="foot" xml:id="ftn5">
            <p n="p1" rend="footnote text">Similis, immo eiusdem sententiam aliud illud est,
                        quod affert Popeblount in censur. celebrior. auctor. p. 455:</p>
            <l n="l2" rend="footnote text">amarus iace hic, viator, hostis</l>
            <l n="l3" rend="footnote text">vivorum simul, atque mortuorum.</l>
            <l n="l4" rend="footnote text">Dis convicia nulla dixit. Et se</l>
            <l n="l5" rend="footnote text">Excusans, sibi cognitos negavit.</l>
            <p n="p6" rend="footnote text">Sed erronee et male<persName n="persName1">Leonardo Aretino</persName>aptatur, qui longe
                        alius fuit, et alter cum altero ibi cofusus est. Vid.<persName n="persName2">Petri Aretini</persName>vitam a<persName n="persName3">Cl. Mazzucchello</persName>scripta, et<placeName n="placeName4">Patavii</placeName>editam per Ios. Cominum<date n="date5">1741</date>, pag. 81
                        seq., ubi in hanc sententiam plures aliae inscriptiones latinae, italicae,
                        gallicae, referuntur.</p>
          </note>
        </p>
        <p n="p2">Scholae quoque dogmata historicum vel bonum, vel malum possunt facere. Et primo
                quidem tantum interest, quam bonus sit philosophus, quantum discriminis est inter
                artem historicam et poeticam. Quapropter<persName n="persName1">Dionysius Alicarnassaeus</persName>non veram profecto
                videtur doctrinam tradidisse, quum in suo de<persName n="persName2">Thucydide</persName>iudicio docuit, id
                prae<pb n="pb3" xml:id="F43"/>cipuum esse historici officium, et in eo summam curam esse ponendam, ut
                argumentum historiae eligat pulchrum, ac iucundum, quodque lectoris animum voluptate
                afficiat. Quo principio posito<persName n="persName4">Thucydidem</persName>arguit, quod nimirum unum tantummodo
                bellum scriptura persequitur, et id neque honestum, neque fortunatum, et quod
                nunquam geri oportuit; quasi vero historia vitae magistra non aeque bene, aut etiam
                melius doceret mortales, narrando res infeliciter gestas, malosque ostendendo
                imprudentium consiliorum exitus, quam prospera ac iucunda ante oculos ponendo.
                Cogitate enim mihi, quaeso, quis utilius operam suam orbem describendo collocaret?
                Utrum is, qui amoeniora tantum loca, puta hesperidum hortos, tempe Thessala, aut
                Boeotica, aut colles ubique terrarum floridissimos pingendos eligeret; an ille, qui
                itinera omnia terra marique maxime periculosa ostenderet? Eadem est historicorum
                ratio; neque enim indigent homines magistro, qui doceat illos prospera cupere,
                iisque adeptis gaudere, quod sua sponte faciunt; sed qui modum ostendat pericula
                cavendi, vel adversa vincendi. Non igitur officium historicum bene intelligit, qui
                honestum duntaxat, et fortunatum bellum litteris manda<pb n="pb5" xml:id="F44"/>ndum existimat. Ea enim
                est praecipua historiae utilitas, quam ex eodem<persName n="persName6">Thucydide</persName>
          <persName n="persName7">Lucianus</persName>docet, ut si
                quando etiam rursus similia quaedam incidant, ad haec descripta respicientes rebus
                civitatis recte uti possint; quod ipsum antea<persName n="persName8">Titus Livius</persName>elegantissime simul
                gravissimeque expressit: hoc, inquiens, illud est praecipue in cognitione rerum
                salubrem ac frugiferum: omnis te exempli documenta in illustri posita monumento
                intueri, unde tibi tuaeque reipublicae quod imitere capias: unde foedum incoeptu,
                foedum exitu, quod vites. Haec<persName n="persName9">Dionysii</persName>doctrina olet scholam<persName n="persName10">Democriti</persName>, qui, teste<persName n="persName11">Plutarcho</persName>, aiebat, curandum esse, qui auspicata nobis exempla conquiramus, magis
                quam pravis infaustisque proficiamus; quod prudenter vocat ipse<persName n="persName12">Plutarchus</persName>dogma non
                sanum in philosophiam illatum. Nam etsi vetus est illud: fortunatus sapiens; ironia
                tamen est, vulgi stuporem notas. Neque enim quid feliciter casu evenerit, sed qui
                prudentia valeat, quo virtus, quo ferat error, attente inspicere, sapientes homines,
                ac rerum peritos facit; qui, si se fortunae credant, superstitione, non ratione vita
                dirigitur. Nec solum si felices, aut infelices rerum eventus spectemus, verum etiam
                actionum ipsarum honestatem, aut pravitatem,<pb n="pb13" xml:id="F45"/>idem prorsus iudicium ferendum
                videtur. Neque enim minus utiliter furunculorum technae, impostorum fraudes,
                proditorumque artes nequissimae, quam recta proborum consilia legentium oculis
                exponuntur. Docent enim haec bonos imitari, illa vero malos et noscere et cavere, si
                modo vero suo colore pingantur. Itaque mea quidem sententia non magis bene de
                republica meritus est<persName n="persName14">Plutarchus</persName>, quum iusti<persName n="persName15">Aristidis</persName>, aut honestissimi Phocionis
                integerrimam vitam, quam Arrianus Epicteti discipulus, quum Tillibori latronis
                facinora, aut eius exemplo Lucianus Alexandri Abonichitae impostoris turpissimi
                dolos ac flagitia gistoria complexus est. Maius enim beneficium praestant, quam qui
                adulterinae monetae specimina in imagine diligenter expressa populo exhibeant,
                notasque ostendant, quibus a probis internosci, ac discerni queant.</p>
        <p n="p3">Immo, ut hoc quoque addamus, ad eam legem puchra et amoena argumenta eligendi ne
                quidem poeta tenetur, qui quum sit naturae pictor universalis, satis est, ut
                graphice pingat, quiquid sibi pingendum sumit, et imaginem rei quam perfectissimam
                exhibeat. Historicus autem, qui non universae naturae, sed singularium individuorum
                pictor est, multo minus curare debet, quid<pb n="pb1" xml:id="F46"/>spectatu sit iucundius, sed illud
                unice propositum sit illi oportet, ut veram prorsus rei effigiem repraesentet. Nec
                verum est, voluptatem ex sola rerum iucundarum pictura percipi, Nam etsi res ipsae
                aut miserae, aut horrendae, quum coram cenuntur, dolorem, aut terrorem incutiant;
                non eundem tamen omnino effectum earundem pictura producit. Neque enim minus
                oblectat oculos terribilis pugna picta, quam hilare convivium; nec minus artem
                miramur, si viventis hominis ac ridentis, quam si lugentis, aut extremum trahentis
                spiritum figura nobis ostendatur. Denique hoc in genere id pulcherrimum est, quod
                est cuique maxime proprium. Atque ut bene idem notavit<persName n="persName2">Plutarchus</persName>, voces inconditae
                animalium<note n="note3" place="margin">in Sympos.</note>, aut miserorum luctus, atque eiulatus, unde
                alioqui moleste sensus afficitur, si graphice a perito imitatore exprimantur in
                theatro, libernter audiuntur, et nec lacrimae quidem sua voluptate carent, quas
                alieni doloris viva spiransque imago spectatorum oculis expresserit.</p>
        <p n="p4">Si de argumento deligendo praecipiendum esset, illa potius historicis lex esset
                statuenda, ut utiliora prae minus utilibrus eligerent. Ut enim prudenter<persName n="persName1">Muratorius</persName>ait in praestantissimo vereque aureo opuscolo,<pb n="pb2" xml:id="F47"/>quod inscripsit De sano
                litteraturae gustu, sive de vero litterato formando, etsi non inutilem reipublicae
                navarint operam etiam ii, qui de re antiqua vestiaria, de vehiculis, de vasculis,
                aliisque huiusmodi quidquid erat in vetustis auctoribus, aut monumentis collegerunt;
                minime tamen cum iis comparandi sunt, qui regum, populorumque res gestas, consilia,
                exitus, sapientum virorum vitas, et apophtegmata, uno verbo eas, quae ad prudentem
                reipublicae administrationem, rectamque humanae vitae institutionem pertinent,
                historias scribunt.</p>
        <p n="p5">Alia eligendi argumenti historici regula deducenda esset ab ipsius scriptoris
                utilitate; non quidem quo lucrum quaerat, sed quo caveat infortunium. In una ex
                epistolis comitis Ottolini Veronensis ad amicum Hieonymum Tartarottum clarissimae
                memoriae civem meum memini legisse me dicum illud aposotli littera occidit, scite
                admodum ab eruditissimo illo prudentissimoque viro ad litteratos accomodatum, quos
                ipsae suae litterae saepe perdiderunt. Iacobus Bonfadius capite plexus est a
                genuensibus, si eruditos audimus, propter historiam, qua plurium sibi eius urbis
                familiarum odium quaesiverat. Non omnia, non semper, non ubivis sine periculo scribi
                possunt; nec om<pb n="pb1" xml:id="F48"/>nes eo pollent iudicio, ac felicissima illa scribendi
                dexteritate, ut ex hisce scopulis incolumens enavigent. Quare hoc quoque in negotio
                locum habet poetarum magistri monitum de materia sumenda suis viribus aequa; quod
                qui nequit, aliud agat, et hisotiam, quam meditatur, aliis scribendam relinquat. Sin
                enim et scribere volet, et nullius odium incurrere, multa necesse erit, ut vera,
                scituque digna praetereat; quo nomine reprehenduntur a<persName n="persName2">Vossio</persName>
          <persName n="persName3">Leonardus Aretinus</persName>
          <note n="note4" place="margin">de hist. lat. libro III capitulo 5</note>, et<persName n="persName5">Poggius</persName>florentinus, qui in illis quae
                florentini foris gessere, ita silentio praetereunt magnam eorum partem, quae
                pertinent ad intestina odia, vivilesque discordias, et mala, quae inde sunt
                consecuta. Nempe, uti videtur, quia offensam metuerent eorum, quorum maiores
                reprehendere cogerentur. In quo neglexere historici boni officium. Et hoc quidem
                alterum erit, quod in rationem venire possit, ac debeat, ubi de argumento historiae
                deligendo deliberatur.</p>
        <p n="p6">At non, ut vult Dionysius, argumentti iucunditas, lectorumque voluptas historiam
                meliorem facit. Nam etsi infelicium eventuum descriptio nullam afferret legentibus
                voluptatem, nequaquam tamen officio defuit historicus, si modo vere ac vivide omnia
                pinxerit. Nam aut prodesse volunt,<pb n="pb1" xml:id="F49"/>aut delctare poetae; at vero historicus
                prodesse tantum. Unum enim (ut optume<persName n="persName2">Lucianus</persName>docet)<note n="note3" place="margin">liber de
                    scribendis hist.</note>opus est historiae, et unus finis utilitas, quae ex sola veritate
                conciliatur. Debet ergo historia, quae humanarum actionum effigies est, quantum
                fieri potest, ad archetypi similitudinem accedere; neque si pingat coclitem, debet
                illi utrumque oculum affingere. Et quoniam vita, atque actus hominum nil aliud sunt,
                quam mistum quoddam ex vitiis, atque virtutibus, ex prosperis et adversis; utraque
                fideliter, si suo fungi velit officio, repraesentet, necesse est. Sed qui si
                coclitem pingat versa in partem alteram facie, quemadmodum<persName n="persName4">Apelles</persName>
          <persName n="persName5">Philippum</persName>, ut
                vitium lateat? Nonne tamen ea erit<persName n="persName6">Philippi</persName>imago? Erit quidem, at non perfecta,
                nec illa, unde<persName n="persName7">Philippum</persName>, qualis fuerit, plane possis agnoscere. Hoc panegyristae
                conceditur, qui res non tam narrandas, quam ornandas sumit, ideoque ita hominum
                format imagines, ut, si quid est deforme, sub oculos non cadat, aut artificiose in
                eo positu figuram sistit, ut si claudum exhibeat, non appareat turpitudo, sed
                venusta, ac voluntaria corporis inflexio videatur. Unde etiam fit, ut historiae,
                quae ex panegyricis laudationibus, dedicatoriis epistolis, poetarum epigrammatibus,
                aliisque<pb n="pb8" xml:id="F50"/>huiusmodi monumentis postea deducuntur, nisi certioribus
                solidioribusque nitantur documentis, a doctis flocci fiant. Est enim in proverbio,
                ab Epitaphiorum elogiis, dedicatoriis epistolis, poeticisque laudationibus sine ullo
                veritatis dispendio septem octavas partes detrahi posse.</p>
        <p n="p7">Non ergo, iterum aio, lex historico bene imponitur, ut id argumenti eligat, quod
                magis oblectare legentes possit; sed unum id ei tantum negotii datur, ut sive
                iucunda, sive tragica, semper vera, ac scitu digna referat, ex quorum lectione
                prudentiores homines fiant. Nec dissimulare quidquam veri debet. Nam, ut pulchre
                sapienterque ait<persName n="persName1">Marcus Tullis</persName>
          <note n="note2" place="margin">De oratore libro primo</note>, quis nesciat primam esse
                historiae legem, ne quid falsi dicere audeat: deinde ne quid veri non audeat? Cuius
                rei rationem reddit Lucianus plane sano homine dignam: historici, inquiens, unum
                opus est, ut quaeque perinde ac facta sunt, exponat: existimabitur enim ab iis, qui
                sana mente proediti sunt, non ipse in culpa esse, si ea, quae feliciter, aut stulte
                gesta sunt, narrabit. Non enim ipse talia fingit, sed verbis tantum indicat, atque
                exponit. Quare, ut consectarium ex his omnibus ad rem, de qua agimus, historicorum
                nempe delcetum, eruamus; si quis res tanum iucun<pb n="pb3" xml:id="F51"/>das narrare affecte: si omnia,
                quae narrat, studiose nimis ornet: si viros, etiam magnos, absque ullo vitio pingat,
                et quasi deos faciat; is philosophiae defectu inter poeticen, et historicam artem
                non discernit, sed a vero, immo et verisimili discedendo, nec poema, nec historiam
                scribit.</p>
        <p n="p8">Sed multo peiorem facit schola historicum, si non modica, sed prava sit philosophia
                imbutus, quippe magistri vitae tunc officio male fungitur. Quum enim historia sit
                narratio cum laude aut vituperatione, periculum est, ne pro salubri cibo venenum
                paretur, et falsa expetendorum fugiendorumque doctrina corrumpatur animus. Quod<persName n="persName1">Lucretiae</persName>,<persName n="persName2">Catonis</persName>,<persName n="persName3">Bruti</persName>, aliorumque similium mortes ut heroica facta laudentur ab
                ethnicis, aut iis narrentur verbis, quae virtutis potius, quam vitii speciem
                referant; non adeo miramur, neque offendimur, quum nullam ii meliorem, quam stoicame
                philosophiam agnoscerent, nec vera eos religio illuminaret. Eiusdem peccati non
                immerito arguuntur, quod eos miris extollant laudibus, ac summos heroas pingant,
                quos verius magnos praedones appellassent; qui nempe vel universale imperium
                affectantes, et in armis ac vi ius omne ponentes, totum orbem bellis concusserunt,
                vel, patriae op<pb n="pb4" xml:id="F52"/>pressa libertate, fraudibus cladibusque tyrannidem occuparunt.
                Nam quid hoc aliud, quam grande cum Augustino latrocinium nominandum est? Et
                undenam, quaeso, nisi ex hoc falsae virtutis oculos perstingente fulgore, ortum
                duxit pestifera illa, omniumque detestatione digna sententia, prosperum, ac felix
                scelus vocari virtutem? Sed praeter verae christiane philosophiae ignorationem, hoc
                etiam ad eorum culpam minuendam facit, quod ea saltem plerumque laudant, quae vel
                virtutes sunt, vel virtutis speciem prae se ferunt, inviolatam foederum pactionumque
                fidem, calliditatem in consiliis, in laboribus tolerantiam, in periculis infractum
                animum, in victoria clementiam, in legum latione iustitiam. At vero qui non horreat,
                si christianus homo artium regandi, seu politicorum stratagema cum titulo librum
                inscripserit, in quo perfidissimae proditiones, ac detestabilium facinorum mysteria
                revelentur? Quis non<persName n="persName5">Machiavellum</persName>exsecretur, quum<persName n="persName6">Castrucci</persName>vitam resque gestas
                descripturus in ipso exordio solam fortunam rerum omnium arbitram facit? Aut quum
                Valentini ducis abominandam perfidiam in reconcilianda simulate gratia,
                fallendisque, ac crudeliter mactandis hostibus ita describit, ut ne verbum<pb n="pb7" xml:id="F53"/>quidem vituperationis appareat, se potius miseros quodammodo ignaviae notat, quasi
                virtuti suae, praeteritorumque facinorum gloriae maculam inusserint, quod alter
                denuntiata sibi morte fleverit, alter de peccatorum venia fuerit impetranda
                sollicitus? Hac ipsa culpa non prorsus immunis est<persName n="persName8">Tacitus</persName>, saepe vitia virtutis
                quadam specie cohonestans, nec conveniente atro colore pingens. Minus adhuc venia
                dignus est<persName n="persName9">Senece</persName>
          <note n="note10" place="margin">De tranquillitate</note>, qui non historice, sed
                philosophice scribens tantum<persName n="persName11">Catoni</persName>tribuat, ut vitia, ipsi adhaerentdo, virtutis
                quodammodo colorem, naturamque induerent.<persName n="persName12">Catoni</persName>ebrietas, inquit, obiecta est.
                Facilius efficiet, quisquis obiecerit, hoc crimen honestum, quam turpem<persName n="persName13">Catonem</persName>. Si<persName n="persName14">Catonis</persName>ergo vitam scripsisset, malum in hoc ipsum quoque historicum haberemus. Male
                quoque philosophiae, vel certe mali moris iudicium, aut suspicionem creat accurata
                nimium ac prolixa foeditatum obscoenarum narratio; in quo<persName n="persName15">Svetonii Tranquilli</persName>in
                vitis Caesarum nimia profecto licentia, et quae honestum gravemque virum non
                deceret, excusari vix potest. Nam etsi verum es, quod iam posuimus, virtutes aeque
                ac vitia narranda esse, ita tamen fieri hoc debet, ut sua pudori iura constent.<pb n="pb16" xml:id="F54"/>Postremum, de quo dicere costitueram, est inimicitia, aut favor; de quibus eo
                dicendum est brevius, quo magis constat, nihil esse facilius, quam ut in alios
                odium, aliis vero placendi studium historicos aut mendaces, aut certe officio
                veritatis fideliter exponendae minus obsequentes reddat. Hoc in Eunapio cernitur, de
                quo haec habet<persName n="persName17">Photius</persName>
          <note n="note18" place="margin">In bibliothec. cod. 77</note>: qui pietate singulari
                imperium ornarunt, eos omnino largiter veliicat, atque traducit, maximeque omnium
                Constantinum Magnum: impios contra extollit, ac prae coeteris Iulianum Apostatam, ut
                fere ad hunc laudandum historicum hocce opus elaborasse videatur. Neque aliud
                profecto verisimilius in caussa fuit, nisi malus in meliores animus, et improbis
                placendi studium; nam quod ethnicus fuerit, non adeo hoc veritati historicae
                offecisset. Ethnicus fuit etiam<persName n="persName19">Ammianus Marcellinus</persName>, et in Iuliani exercitu mils;
                nec tamen ideo minus sincerus et candidus aut male improbos laudavit, aut quae in
                commendationem cederent christianae religionis omisit, minusve moderate quidquam
                scripsit. Ethnicus fuit et Plinius iunior; nec tamen quum Bithyniae praefectus
                esset, minus accurate ac sincere certiorem fecit Traianum de innoxia vita, ac
                moribus christianorum. Non<pb n="pb20" xml:id="F55"/>ergo ethnica superstitio, sed malis placendi, bonos
                autem vituperandi libido transversum egit Eunapium. Non aeque rei agi possunt Iulius
                Capitolinus, et huic aequalis Aelius Spartianus, quod acerbissimae persecutionis per
                Marcum Antoninum, et Lucium Verum in christianos excitatae ne verbum quidem
                fecerint, eo quod ambo<persName n="persName21">Diocletiani</persName>temporibus, et in gratiam ipsius scripserint, ut
                notat Baronius. Non enim hi usque adeo a recto tramite exierunt, ut omnem honestatem
                exuerunt; immo venia digni sunt, silentes ea, quae laudare non poterant,
                reprehendere non audebant. At vero mera peccavit, ut docti censent, malignitate
                Sallustius, qui quum pulcherrimam illam scripsisset sententiam: ubi odium, amicitia,
                ira atque misericordia officiunt, haud facile animus verum providet, sua doctrina
                uti nesciit, nec periculum cavit, quod aliis ostenderat. Nam in historia de
                coniuratione<persName n="persName22">Catilinae</persName>multus est in laudandis antiquis romanis hominibus, multus in
                exaggerandis corruptis sui temporis moribus, multus in extollendo Caesare et Catone:
                interea veo de<persName n="persName23">Ciceronis</persName>laudibus, qui ad liberandam patriam vitae discrimne adiit,
                ne verbum quidem ibi legitur, sed omnia praeclare ab eo facta mirifico silentio
                teguntur. Hoc idem<pb n="pb24" xml:id="F56"/>videtur, ac si quis historiam scribens de recepta a
                christianis Hierosolyma, Gothofridum, qui expeditionis illius princeps, ac summus
                heros fuit, vix nominaret. Non ignoro quidem Tullium ab eo semel oprimum consulem
                vocatum esse; itemque induci ab eo loquentem Caesarem, a quo vir clarissimus
                appellatur. Verum enim vero hoc satis non habeo, nec habebit, opinor, quisquis aequo
                animo iudicet, ut sibi persuadeat<persName n="persName25">Ciceronis</persName>meritis totum id, quod debebatur, esse
                tributum, et sinceri atque ingenui scriptoris laude in hoc<persName n="persName26">Sallustium</persName>dignum esse;
                quidquid contra alii dicant, et in his<persName n="persName27">Laurentius Valla</persName>, vel quisquis commentarii in
                Catilinae coniurationem auctor est. Quisquis enim considerabit, quam multa<persName n="persName28">Sallustius</persName>silento obvolverit, et ea quidem omnia Ciceroni maxime decora: gratiarum
                actionem senatus, quod prudentia ac virute sua tot rempublicam periculis liberasset:
                laudem ipsi in senatu a Quinto Catulo, et Marco Catone tributam, quum eum patrem
                patirae appellaverunt: supplicationem diis eius nomine decretam, quo honore nemo
                ante erum alius ornatus erat: coronam civicam, quam L. Gellius ei deberi censuit:
                statuam denique auratam illi in foro<placeName n="placeName29">Capuae</placeName>ab illius urbis decemviris<pb n="pb30" xml:id="F57"/>erectam:
                quisquis haec omnia igitur considerabit a<persName n="persName31">Sallustio</persName>mire dissimulata, et cum hoc
                silentio componet eiusdem in laudandis aliis eloquentiam, manifesto deprehendet
                sinceritati historicae odium praevaluisse. Frustra ergo est<persName n="persName32">Vossius</persName>, quum ab hac
                labe purgare illum conatur, dum ait: obiectant aliqui, quod pravo logilinis succo
                pleraque ad<persName n="persName33">Ciceronis</persName>laudem pertinentia, quae apud alios legere fit, praeterierit.
                Verum ea potius neglexisse ego arbitror, vel ut falsa, vel ut incerta, vel ut exigua
                et minuta. Nam sola illa appellatio parentis patirae testes habet Plinium et<persName n="persName34">Plutarchum</persName>: caeteri vero honorescommemorati sunt ab ipso Tullio, nec profecto tam
                vanus ac mendax coram senatu populoque romano fuisset, ut eas sibi tribueret laudes,
                quibus oculos omnibus eruere velle videretur. Quod autem Sallustio exigia illa ac
                minuta videri potuerint, quae ab aliis historicis tanti fiunt, mihi quidem hercle
                non sit verisimile, quando minutiora de aliis non neglexit; sed ideo potius omissa
                arbitror, quia maiora et praeclariora erant, quam ut invidia describere illa
                sineret. Quare vero iudicat Melchior Canus, non caruisse illum vitiis gratiae et
                simultatis, et multa de<persName n="persName35">Cicerone</persName>praeteriisse silentio, quae libentissime in aliorum
                gratiam retulisset.<note n="note36" place="margin">De loc. Theol. libro XI capitulo 6</note>
          <pb n="pb37" xml:id="F58"/>Si ergo et qui
                laudant, et qui vituperant, vel laudes silent, aut in adulationis, aut in odii
                suspicionem veniunt; nonne, inquiet quispiam, melior erit historicus, qui mera facta
                referat, nil laudans, nilque vituperans, totumque lectori iudicium de rerum,
                consiliorum, opinionumque humanarum laude, aut vitupratione relinquat? Minime
                prorsus, si quidem vitae magistram historiam esse oportet. Hoc nec poetae quidem
                conceditur, ut illaudatam virtutem, aut irreprehensum vitium in scenam producat.
                Discimus ex<persName n="persName38">Seneca</persName>, quid<persName n="persName39">Euripidi</persName>acciderit, quum quendam proxisset auri admiratorem
                haec verba proferentem:</p>
      </div>
      <div n="div17">
        <lg n="lg1">
          <l n="l1">sine me vocari pessimum, ut dives vocer.</l>
          <l n="l2">An dives omnes quaerimus, nemo an bonus.</l>
          <l n="l3">Non quare, et unde; quid habeas tantum rogant.</l>
          <l n="l4">Ubique tanti quisque, quanum habuit, fuit.</l>
          <l n="l5">Aut dives opto vivere, aut pauper mori.</l>
          <l n="l6">Bene moritur, qui dum moritur lucrum facit.</l>
          <l n="l7">Pecunia ingens generis humani lucrum.</l>
        </lg>
      </div>
      <div n="div18">
        <p n="p1">Nam quum hi novissimi, inquit, versus in tragoedia pronunciati essent, totus populus
                ad eiiciendum et actore, et carmen consurrexit uno impetu: donec<persName n="persName1">Euripides</persName>in medium
                ipse prosiluit, petens ut ex<pb n="pb2" xml:id="F59"/>pectarem, viderentque, quem admirator auri exitum
                faceret. Neque suspicionis ullius apud aequos iudices periculum subest, si nec
                laudes affectatae, nimiumque prolixae sint, nec iniustae vituperationes,
                sycophantiose innoxia facta accusando, aut animi sinisteritare quadam, ac
                malignitate in deteriorem partem ea, quae dupliciter accipi possunt, interpretando;
                quo nomine<persName n="persName3">Plutarchus</persName>peculiari libello grandem dicam impegit<persName n="persName4">Herodoto</persName>, maiore
                fortasse acerbitate, atque inclementia, quam fuerit<persName n="persName5">Herodotii</persName>in<persName n="persName6">Plutarchi</persName>patriam
                iniustia. Est inter Tanaim quiddam, socerumque Viselli, ait bene<persName n="persName7">Horatius</persName>: et qui
                vere probi sunt, ingenuoque animo scribunt, seu bene seu male factum quidpiam
                referant, ita utrumque faciunt, ut suam ostendant ea de re modeste breviterque
                sententiam. Quo in genere mirifica est omnino<persName n="persName8">Muratorii</persName>peritia in suis<placeName n="placeName9">Italiae</placeName>Annalibus, ubi uno saepe verbo, melius quam<persName n="persName10">Tacitus</persName>, actionis cuiuscumque, et eius
                qualitatis plenam ideam exhibet.</p>
        <p n="p2">Quod si alterutram in partem peccandum omnino esset, quum perfectum nihil sperandum
                sit ab hominibus, et ii meliores sint qui minora peccant; tolerabilior, mea quidem
                sententia, erit, qui vel laudabilia nimium extollat, vel de levi errato maius,<pb n="pb1" xml:id="F60"/>quam par est, convivium faciat, quam frigidus ille, ac siccus, de quo nunquam possis
                affirmare, quid sentiat, aut cui faveat. Quod igitur lege statuerat Lycurgus, civem
                illum aqua et igni interdicens, qui conspiratis in republica duabus factionum
                partibus, neutri sese adiungeret, sed in civili bello spectator otiosus quiesceret,
                quasi publica res ad se nihil admodum pertineret; hoc non immerito quadrare dixerim
                in eum scriptorem, eademque, aut etiam maiore poena dignum esse, ex cuius
                narrationibus quis bene, quis male egerit, et an virtus, an vitium detur, discere
                non possis. In bello enim duarum civitatum, bonorum altera, altera malorum, quae
                magnam mundi huiusce rempublicam ab initio dividunt, ita ille se gerit, quasi nihil
                intersit, quam quis partem sequatur, aut cui potius adhaereat. Ubi enim nihil
                honestum, turpe nihil agnoscitur, quid restat iam, nisi ut virtus, ac vitium ut
                inania concipiantur nomina, et omnia humana facta aut temerarius fotunae ludus, aut
                fati cuiusam necessitas, aut variae corporum machinae motiones existimentur? Hac
                peste infecto animo, sperate civem, qui privatis suis commodis publicam felicitatem,
                qui vitae suae patriae salutem, aut debitam regi suo fidelitatem anteponat.<pb n="pb2" xml:id="F61"/>Sed
                satis sit haec cursim, ut promisimus, attigisse; ex quibus, omnia in pauca
                contrahendo, colligemus eos esse historicos meliores, aliisque praeferendos, qui
                probitate et honestate commendantur, iudicii quoque maturitatem prae se ferunt,
                meliorique imbutos philosophia se ostendunt, nec ulla gratiae, simultatis, aut
                venalitatis suspicione laborant. Probitas autem partim ex fama, et communi prudentum
                opinione probatur, partim ex ipsa morata gravique historici dictione dignoscitur, in
                qua praecipue aurea illa, atque ingenua libertas eluceat, quae bona aeque ac mala
                candide simpliciterque exponat. Iudicii vero maturitas, ac sana philosophia inde
                arguitur, si nihil vitiosum historicus laudet, nihil serium ridicule exponat: si
                rectam ferat de omnibus sententiam, nec phyrrhonismum quendam de honesto inhonestove
                spiret: si non laudet fortunata, sed recta, si nimium credulum non se prodat, nec
                miraculis prodigiisque abundet. Denique ab odio, gratia, venalitate immunem haec
                ostendunt: si non satyrico utatur stilo, nec mordendi occasiones et ansas quaerat:
                si quae in duplicem partem accipi possunt, in deteriorem sine ratione non rapiat: si
                non affectet obscuritatem quandam, ac mysterium, ut ii faciunt, qui quum<pb n="pb3" xml:id="F62"/>nihil
                mali possunt dicere, verbis tamen ambiguis suspiciones iniiciunt: si non in nimias,
                ac prolixas laudationes se diffundat, nec omnia ornare affectet; sed veritati
                accuratius, quam eloquantiae studeat.</p>
        <p n="p3">Hisce dotibus omnibus qui ita sint praediti, ut nullus prorsus naevus in eorum
                scripta incurrerit, inter profanae ac litterariae historiae scriptores, de quibus
                agimus, adeo rari sunt, ut vix unum reperire sit, cuius defectus aliquis non
                notetur. Quoniam tamen praecipuum, quod in his psectatur, est animi candor, fides,
                ac sincerum veritatis exponendae studium; recte inter meliores ii recipiuntur,
                quorum ingenuitas, ac verecundia quum in ipso scribendi modo elucet, tum etiam
                communi fama celebratur. Ex latinis in hac classe a Melchiore Cano nominatim inter
                caeteros ponuntur<persName n="persName1">Caesar</persName>,<persName n="persName2">Valerius Maximus</persName>,<persName n="persName3">Terentius Varro</persName>,<persName n="persName4">Livius</persName>,<persName n="persName5">Cornelius
                Tacitus</persName>,<persName n="persName6">Seneca</persName>,<persName n="persName7">Ammianus Marcellinus</persName>,<persName n="persName8">Eutropius</persName>,<persName n="persName9">Flavius Vopiscus</persName>,<persName n="persName10">Paullus
                Diaconus</persName>,<persName n="persName11">Lucius Florius</persName>,<persName n="persName12">Iulius Capitolinus</persName>,<persName n="persName13">Cornelius Nepos</persName>, aliique plures; a
                quorum numero nec Sallustium excludit, ubi gratia et simultas veritati non
                offecerit. Sed bene notat haec duo vitia, quum historicorum fere omnium communia,
                tum quorundam quasi pro<pb n="pb14" xml:id="F63"/>pria esse. Aliud ergo est hos a turpi mendacii crimine
                immunes credere, aliud veritatis plene, accurate, ac sincere prorsus expositae laude
                ubique dignos ducere. Nam et in<persName n="persName15">Caesaris</persName>de civili bello historia notavit Lipsius
                fidem a nonnulis requiri, et in commentariis ait<persName n="persName16">Vossius</persName>eum, si quid imprudentius,
                vel quocunque modo aliter fecisset, quam oporteret, hoc fere vel plane praeterire,
                vel ita referre, ut in alios potius coniiciat culpam. At vero<persName n="persName17">Valerius Maximus</persName>male
                audit, etiam tanquam adulationis foeditate vilescens. De<persName n="persName18">Livio</persName>romanae historiae
                facile principe scripsit<persName n="persName19">Erasmus</persName>in Ciceroniano, tantum abesse, ut nunquam aberret a
                vero, ut non raro secum ipso in rerum narratione diffideat. In<persName n="persName20">Floro</persName>non quidem mala
                fides, sed abiectum ac puerile notatur mira dicendi desiderium, quo veritatis
                dispendio se abripi passus sit; nec non patriae amor nimius, qui eum libri II capp.
                VI, XVII et XVIII in laudanda Hispania praeter modum eloquentem fecerit. Iulium
                Capitolinum culpat Vossius incuriae, quod congerendi tantum, non diferendi fuerit in
                eo voluntas: Sigonius vero hunc aeque ac Spartianum, Lampridium et Vopiscum accusat,
                quod pleraque dicenda omittant, multis inepte, et quae ad rem nihil, vel parum
                faciunt, additis.</p>
        <pb n="pb4" xml:id="F64"/>
        <p n="p5">Inter Graecos antiquitatis pretio eminet<persName n="persName1">Herodotus</persName>, omnium, quotquot extant,
                vetustissimus, merito idcirco<persName n="persName2">Tullio</persName>historiae parens appellatus: de quo verum
                existimamus Wheari iudicium, si miras quasdam excipiamus amoenitatis gratia admixtas
                fabulosas narrationes, totum eius historiae coprus singulari fide, et diligenti
                vetustatis studio coagmentatum esse. Historica vero sinceritate, et gravitate eminet<persName n="persName3">Thucydides</persName>, et omnium laudatus consensione<persName n="persName4">Polybius</persName>. Hos sequuntur<persName n="persName5">Apianus
                Alexandrinus</persName>, et<persName n="persName6">Plutarchus</persName>, veridici tamen in alienis magis, quam in suis; quibus
                iungendus<persName n="persName7">Dionysius Alicarnassaus</persName>, qui, teste Ehear, omnium consessione scriptor
                gravissimus, et in romanos antiquitatibus pervestigandis, describendisque
                accuratissimus perhibetur. Politicus tamen interdum parum bonus ab<persName n="persName8">Isaaco Casaubono</persName>dicitur et alienorum scriptorum vensor alicubi morosus, ac ferme putidus. Hoc
                vidimus in eiusdem de<persName n="persName9">Thucydide</persName>iudicio, ubi eum carpendi pruritus, et obscurandae
                alterius gloriae cupiditas ita obcaecavit, ut vanitatem, ac falsitatem sui dogmatis,
                et ex eo ductae censurae non perspiceret. Huic aequari posset<persName n="persName10">Dio Cassius</persName>, si par
                ingenio iudicium, bonamque mentem fortius esset nec<pb n="pb11" xml:id="F65"/>optimos, ac
                praestantissimos viros carpendi mala quadam libidine laborasset; quem Lipsius
                idcirco ait cum iudicio legendum, nec illi fidem usquequaque habendam.</p>
        <p n="p6">De recentioribus nominatim dicere supersedemus; non enim bibliothecae describendae
                est animus, sed speciminis tantum loco pauca attigimus, quibus notatis
                informartionem quandam ad omnium in genere delectum haberemus. Extant de singulis
                iudicia in litterariae historiae scriptoribus, bibliothecarum compositoribus,
                editorum praefationibus, et litterariis ephemeridibus videnda. Sed omnia, quae
                quidem recta sunt, eo denique redeunt, ut inter recentiores quoque optimi ii sint
                habendi, qui veterum optimos fuerint imitati, quique officio historico, eiusque
                antea indicatis partibus accuratius satisfecerint. Nam ars eadem semper est,
                iisdemque principiis, ac regulis nititur.</p>
        <p n="p7">Illud tamen hac quoque in re diligenter praemonendum, nec unius, nec cuiusvis
                iudicio, nisi saepe falli velimus, de probando, improbandove scriptore aliquo
                standum esse. Quae enim caussae historicos, eaedem saepissime censores, ac iudices
                transversos possunt agere: et ubi nationis, sectae, aut scholae amor, aut
                gra<pb n="pb1" xml:id="F66"/>tia, simultas, vel pretium quodvis sententiam dictat: dat veniam corvis,
                vexat censura columbas. Inde iudicia de uno eodemque scriptore tam varia, tamque
                inter se opposita, ut mirum sit, quo pacto, idem opus adeo diversam sui speciem
                hominum oculis exhibeat. Quas ergo ad historicos, eorumque merces internoscendas
                cautiones proposuimus, eaedem ad iudicandum etiam de variis circa eos variorum
                iudiciis requiruntur. Sed primo semper loco spectanda venit probitas, ac pudor, quae
                vel ex fama innotescunt, vel multo magis ex ipsa iudicandi modestia, prudentia, et
                rationis gravitate. Aliter enim loquitur vir probus ac prudens, qui aequum bonumque
                sequitur, aliter Momus, aut Zoilus. At neque laudes historico a quocunque tributae
                bonum illum probant, aut fidem ei conciliant: non enim laudari, sed a meliore parte
                laudari decorum est. Quapropter historici illi, quos ii tantum suspiciunt, ac
                celebrant, qui ecclesiam ac religionem pessum premere cuperent, tantum abest, ut
                proba moneta haberi possint, quanto illis gloriosius esset eiusmodi hominum encomia
                nunquam meruisse. Dixi.</p>
      </div>
    </body>
  </text>
</TEI>