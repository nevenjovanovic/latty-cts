<TEI xmlns="http://www.tei-c.org/ns/1.0">
  <teiHeader>
    <fileDesc xml:id="rigler-j-oratio">
      <titleStmt>
        <title>Oratio eucharistica Francisco II. Caesari dicta, versio electronica</title>
        <author key="rigler01">
          <name xml:lang="dt">Rigler, Joseph Anton</name>
          <date precision="high">1748–1816</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>transcribed from the printed version</edition>
      </editionStmt>
      <extent>20 paginae</extent>
      <publicationStmt>
        <p>Croatica et Tyrolensia: Tyrolis Latina<date>April 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Rigler, Joseph Anton</author>
            <title>Oratio eucharistica Francisco II. Caesari dicta</title>
            <imprint>
              <pubPlace>Innsbruck</pubPlace>
              <date when="1798">1798</date>
            </imprint>
          </monogr>
        </biblStruct>
        <bibl>Tiroler Landesmuseum Ferdinandeum, Dip. 1245/2</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1798">1798</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Beredsamkeit</term>
          <term>Panegyrik</term>
          <term>Dankesrede</term>
        </keywords>
      </textClass>
    </profileDesc>
    <revisionDesc>
      <change>
        <date>2015-05-20</date>corrected teiHeader and body<name>Johanna Luggin</name>
      </change>
    </revisionDesc>
  </teiHeader>
  <text xml:lang="lat" xml:base="urn:cts:latty:rigler01.latty2695462.latty-lat1:">
    <body n="body1">
      <div n="div1">
        <head n="head1">Oratio eucharistica Francisco II. Caesari Forti Pio Munifico Tyroleos Principi
                    etc. etc. dicta a Josepho de Unterrichter a Rechenthal Provin. Tyrol., cum
                    studentium classes solenniter promulgarentur<date n="date1">sub finem anni
                        MDCCXCVIII</date>. Autore<persName n="persName2">Josepho Antonio Rigler</persName>Caesareo Regii
                    Archi-Gymnasii<placeName n="placeName3">Oenipontani</placeName>Professore Poeseos.<placeName n="placeName4">Oeniponte</placeName>,
                    Typis<persName n="persName5">Joannis Josephi Schiffner</persName>Caesareo Regiae Aulae Typographi et
                    Bibliopolae</head>
      </div>
      <pb n="pb2"/>
      <div n="div3">
        <quote n="quote1">
          <lg n="lg1">
            <l n="l1">Res gerere et captos ostendere civibus hostes</l>
            <l n="l2">Attingit solium Jovis et coelestia tentat.</l>
            <l n="l3">Principibus placuisse Viris non ultima laus est.</l>
          </lg>
          <ref n="ref2">Horat. L. I. Epist. 17.</ref>
        </quote>
      </div>
      <pb n="pb4"/>
      <div n="div5">
        <p n="p1">Cum in omni publico gaudio palam laetari pium ac decorum est, tum vero in eo
                    praesertim, cui et causam dedit et in quo praecipuum locum sibi vindicat
                    inaudita optimi Principis in fortes fidelesque subditos benevolentia et
                    munificentia. Tunc enim non solum gratus ex accepto beneficio animus, quem
                    natura ipsa hominibus indidit, exultantibus in laudes benignissimi Principis
                    vocibus expromitur, sed mirifica etiam Imperantis non minus quam obsequentis in
                    publicae felicitatis incrementum consensio declaratur, amplificatur,
                    stabilitur.</p>
        <p n="p2">Fas igitur et proprio quodam jure licitum etiam nobis communi exilire gaudio ex
                    nupera illa solemni et per omnem<region n="region1">Tyrolim</region>per Viros de eadem isthac Patria nostra
                    optime meritos etiamnum continuata liberalissima Numismatum donorumque
                    caesareorum distributione, etenim cum istorum non exiguus sane per omnem Patriam
                    numerus ad literatam quoque juventutem ita sit delatus, ut immortalem inde
                    gloriae et aemulationis fructum ad omnes, quotquot<pb n="pb2"/>sunt et futuri in
                    posterum erunt Tyrolenses, perventurum esse arbitremur: Quid est, quod
                    laetantium exultationem restinguere vel sincerissimas gratiarum actiones quoquo
                    modo possit remorari? Tantum enim est Augustissimi Caesaris<placeName n="placeName3">Francisci Secundi</placeName>in
                    universam<region n="region4">Tyrolim</region>nupero isthoc exitiabili in bello Gallico collatum beneficium,
                    tam magnum et tam illustre, ut post Deum ter Optimum Maximum, cujus singulari
                    Providentia et praesentissimo Auxilio res tota acta et felicissime perfecta est,<emph n="emph5">UNI PRAE RELIQUIS MUNIFICENTISSIMO PATRI PATRIAE FRANCISCO SECUNDO EFFUSISSIMAS
                    AGENDAS ESSE GRATIAS LIBENTISSIME FATEAMUR</emph>.</p>
        <p n="p3">Is enim dedit, ut non solum victores hostes vinceremus, verum etiam, ut nominis
                    celebritate universae<region n="region1">Europae</region>spectabiles videremur, in Paranda, quod primum, et
                    in Coronanda victoria, quod alterum orationis caput est, munificentissimus
                    Patriae Pater.</p>
        <p n="p4">Intelligitis, opinor, ex his, Auditores Spectatissimi, maximam relatae a nostris
                    victoriae partem ad amantissimum Patriae Patrem<persName n="persName1">Franciscum</persName>pertinere. Nolite
                    vero inde praepropera opinione deducere ex vestris propterea laudibus quidquam
                    fore detrahendum. Quis enim eam vobis, fortissimi Patriae Defensores, ulla
                    unquam imminuet cavillatione, quam idem ipse clementissimus Patriae Pater vobis
                    in universae<region n="region2">Europae</region>conspectu publicis testatus est tabulis? Quae quidem omnia,
                    cum brevi pro amplitudine argumenti oratione sum declaraturus,<pb n="pb3"/>diligenter, quaeso, attendite; nihil enim adferam, quod non dignum hoc
                    consessu, non dignum vestris studiis atque auribus esse videatur. Favete!</p>
      </div>
      <div n="div6">
        <head n="head1">Pars I.</head>
        <p n="p2">Et quoniam de paranda victoria primo mihi dicendum proposui, illum, ni fallor,
                    facile omnes praecipuum ejusdem auctorem esse profitebuntur, qui
                    adhortationibus, apparatu bellico et consiliis ad tutandam Patriam potissimum
                    attulerit auxilium. Quod ipsum quam liberaliter, quam amanter in periculosissimo
                    illo nupero biennali bello benignissimus Patriae Pater<persName n="persName1">Franciscus</persName>praestiterit,
                    vel ex iis tantum, quae vidimus, quae audivimus omnes, satis est
                    demonstratum.</p>
        <p n="p3">Etenim recognoscite, quaeso, mecum tristissimum illud et luctuosissimum ejus diei
                    momentum, quo primum subitus appropinquantis belli terror omnium mentes
                    animosque pervasit. Haeret enim menti adhuc funesta facies publici metus, cum
                    allatus repente nuncius retulit Caesareo Regium exercitum tota prope superiori<country n="country1">Italia</country>pulsum, permultis praeliis imminutum et ad nostros usque montes fuisse
                    rejectum: imminere autem hostium exercitus ira, numero, immanitate atroces,
                    victoriis et triumphis ferocientes eosdemque ad montium nostrorum radices
                    propediem adfuturos! Tum enim vero<pb n="pb2"/>audire nobis jam videbamur hinc
                    hostilium lituorum, tympanorum tubarumque clangorem; illinc vociferantium
                    clamores; hinc digladiantium tumultus; ilinc machinarum boatus, bombardarum
                    strepitus et cadentium ejulatus! Observabantur tum ante oculos mentis expilatae
                    domus, temerata templa, incensae villae, deleti pagi, dirutae urbes, captiva
                    civium agmina, raptae ad stuprum virgines, violatae matronae, erepti parentum
                    sinu filii ipsique adulti adversus Patriam viribus ferroque pugnare coacti;
                    omnia denique, qua visus agi potest, ferali vastatione depopulata metus et
                    terror, ut quemque maxime corripuerat, vivacissime depinxerant!</p>
        <p n="p4">Atque isto in rerum statu et in tanta hominum perturbatione supplices quidem
                    primo, ut maxime decuit, ad Deum manus tetendimus; tum vero, ubi
                    excellentissimum Gubernium cum praecipuis Provinciae Delegatis in bonum totius
                    Patriae communicatis utrinque curis seria jamjam et pro tantorum Virorum
                    Sapientia provida agitare consilia comperimus, tum denique ex primo illo terrore
                    respirare, animos erigere et ad defendendam Patriam ad arma, ad arma conclamare
                    coepimus. Sed, eheu, volentibus deerant arma! Quid igitur? Nunciata per cursores
                    res Optimo Principi, et nequid morae noceat, jussus properare ad Patrem Patriae<persName n="persName1">Franciscum</persName>Vir maximi in Patriam meriti. Docet is, quae sit rerum facies, quae
                    periculorum expectatio, quae Tyrolensium voluntas. Audit<persName n="persName2">Franciscus</persName>et<pb n="pb3"/>gravi vulnere ex nostris periculis afflictus: Gens, inquit, mihi meisque
                    multis abhinc seculis fida et addicta! Chara<region n="region4">Tyrolis</region>, non te deseram! O vocem
                    suavissimam! O Patre Patriae dignissimam! dixit, et ut dicta veluti tabulis
                    firmaret, idem Serenissimae<persName n="persName5">Elisabethae</persName>, liberalissimae huic nostrique
                    amantissimae vere Regiae Archiduci, de qua alio loco dicam et ita dicam, ut
                    memorem gratumque omnium Tyrolensium animum omnis posteritas sit cognitura;
                    idem, inquam, Regiae scripsit Archiduci et ad tutandam<region n="region6">Tyrolim</region>, quidquid tanta
                    belli tempestas poposcerit opportunum, quam citissime se submissurum
                    promisit.</p>
        <p n="p5">Non promisit tantum, sed etsi a Sociis desertus, etsi solus, etsi ab ingente
                    ubique hoste petitus, id tamen omne, quod in tanta temporum calamitate facere
                    potuit, fecit prompte, fecit liberaliter, fecit constanter! Agite enim, nam nota
                    omnibus et a plerisque propriis percepta oculis edico; nonne iisdem diebus,
                    quamprimum id locorum distantia concesserat, ex Urbe Regia et vicinis provinciis
                    quam plurimos pulvere pyrio, plumbo, bombardis, sclopis et sclopetis oneratos
                    currus diu noctuque ad nos accelerantes vidimus? Nunquid ipsimet ingentem
                    tormentorum, machinarum, mortariorum, malleolorum et ignivomarum pilarum
                    omnisque bellicae suppellectilis vim in oenano suburbio longissime huc ad nos
                    transvectam conspeximus? Innumerabilis autem bellici apparatus testes prae
                    reliquis sint<placeName n="placeName1">Roboretum</placeName>,<placeName n="placeName2">Tridentum</placeName>,<placeName n="placeName3">Bulsanum</placeName>,<placeName n="placeName4">Brixina</placeName>, urbes nobilissimae, quae,
                    cum moles belli illuc translata est, per hosce annos viderunt,<pb n="pb5"/>quam
                    immensos in bellum sumptus pro Salute Patriae profuderit<persName n="persName6">Franciscus</persName>! Quare non
                    jam praedicabo, quantam commeatus copiam currus et naves onerariae longo oeni
                    ambitu devectae attulerint; non dicam rei tormentariae Praefectos, quorum solers
                    industria et indefessus labor maximopere enituit, militibus et jaculatoribus
                    provincialibus largissime omnia subministrare fuisse jussos; ne illud quidem
                    pluribus commemorabo, quod iisdem jaculatoribus suos sibi deligere centuriones
                    ductoresque et iisdem, quibus conscripta militia, uti insignibus eodemque gradu
                    et dignitate frui et populares nostros omnes armis instrui concesserit; quid
                    quod dimidiata stipendia ipse cum Provincia solverit, ingentem pecuniarum vim
                    exhausto provinciali aerario tanquam nervum belli submiserit et ingruente statim
                    primo belli discrimine vel ab ipso [...], ad quam belli flamma maxime ardebat,
                    lectissimorum virorum exercitum fortissimo heroe<persName n="persName7">Wurmsero</persName>Duce<region n="region8">Tyrolim</region>petere et<placeName n="placeName9">Mantuam</placeName>utique servare, sed servata<placeName n="placeName10">Mantua</placeName>hoc ipso<region n="region11">Tyrolim</region>ab omni hostium
                    impetu liberare provido omnino consilio praeceperit. Quod quidem postremum, etsi
                    minus feliciter perfectum: id tamen profecto commodi attulit, ut interea
                    provinciales nostri in belli alea exercentur et vehementiori in hostes animo
                    exstimularentur, illo praesertim Duce et moderatore, qui ex duplici ab hostibus
                    in<region n="region12">Tyroli</region>relata victoria provincialium omnium animos ad nutum sibi
                    obtemperantes adjunxerat magnique Patrui sui Laudonii ex sorore Nepos, fortis
                    idem magnusque olim est futurus.</p>
        <pb n="pb6"/>
        <p n="p7">Neque vero Optimus suorumque amantissimus Patriae Pater australem solummodo<region n="region1">Tyrolim</region>est tutatus. Quis enim nostrum illustrissimas, toto orbe longe lateque
                    immortali nominis fama divulgatas Regii Archiducis<persName n="persName2">Caroli</persName>victorias potest
                    ignorare? Atqui idem ipse Regius Heros, qui ingentes juvenili adhuc in pectore
                    animos versat et liberata ab hostium vastationibus<country n="country3">Germania</country>futuris imperiis
                    felicissime prolusit, idem, inquam, ipse minitanti ad borealem<region n="region4">Tyrolim</region>hostium
                    exercitui fauces nostras et angustos accessus milite et tormentis validissime
                    munitos opposuit, fortissimum Ducem<persName n="persName5">Frölichium</persName>dedit idque effecit, ut
                    invictissimus iste Optimi Caesaris Frater non solum annalibus nostris, veluti
                    alter a Fratre Servator, sed vel maxime in omnium nostrum animis gratissima
                    memoria aeternum sit inscribendus.</p>
        <p n="p8">Sed enim quis singula, quae Optimus Patriae Pater ad defendendam Patriam
                    apparavit, unius orationis ambitu comprehendat? Mitto igitur reliqua
                    innumerabilia propulsandi et sustinendi belli adjumenta; quae cum
                    munificentissime contulit, frustra contulisset, nisi sapientiam etiam tantis
                    rebus moderandis in uno praesertim Viro contulisset, quo dato dedit Victoriam.
                    Intelligitis, opinor, quem velim: est is Excellentissimus Ludovicus<persName n="persName1">Conradus</persName>Sacri Romani Imperii Comes de et in Lehrbach etc. Caesaris a latere cum summa
                    potestate legatus, qui in summa rerum conversione velut de coelo delapsus et a
                    Patre Patriae<persName n="persName2">Francisco</persName>ad nos est transmissus! Hujus enim solius maximi Viri
                    adventu nobis omnibus ad bene de Patria tunc<pb n="pb3"/>prope circum undique
                    innumeris hostilium exercituum copiis obsessa, ad bene, inquam, sperandum quasi
                    signum aliquod sustulit<persName n="persName4">Franciscus</persName>, quo patriam in nobis virtutem multo
                    inflammavit vehementius et ad illa, quae cum immortali universae nationis gloria
                    post consecuta sunt, edenda fortitudinis et avitae fidei exempla praeparavit.
                    Etenim talis tantusque vir est, ut, si in ejus laudes effundere sese mens et
                    quantulacunque isthaec oratio nitatur, difficilius finem quam initium sit
                    habitura. Namque usque adeo insolitae sunt in uno isthoc Viro et tam multae
                    atque ipsis illis rerum angustiis, quibus tunc maxime premebamur, tam salutares
                    et popularium nostrorum totiusque nationis genio ac indoli tam accommodatae
                    virtutes, ut, si<persName n="persName5">Franciscus</persName>nobis aliud auxilii nihil nisi Virum istum
                    submisisset, unicum tamen istud beneficium maximum existimare debuissemus.
                    Siquidem id negari nullo modo potest Optimi cujusque Principis laudem in eo
                    praecipue esse positam, ut, quoniam vastissimo in imperio moderari per se ipse
                    omnia nullo modo potest, ejusmodi sibi pro Sapientia sua regnorum
                    provinciarumque administros deligat, qui et norint et velint prodesse quam
                    plurimum. Atqui istud utrumque vigili in salutem nostram Dei Providentia in
                    eodem Lehrbachio conjunctum esse conspeximus. Admirati enim sumus in tanto Viro
                    vastum ingenium et ad magna natum, promptissimum in summo discrimine judicium
                    longaeva experientia defaecatum, constantem justitiae amorem, indefessum
                    Principis obsequium cum subditorum felicitate combinatum, laborem improbum in
                    seras usque noctium vigilias protractum, providentiam ad minutissima quaeque
                    protensam, erectum<pb n="pb6"/>et apertum animum ac sine fuco naturale flumen
                    eloquentiae, animi virilis constantiam nullis labefactandam periculis,
                    auctoritatem denique modestia, comitate, affabilitate vel ad infimos quosque ita
                    demissam, ut, qui dignitate caeteris omnibus praestaret, par tamen infimis esse
                    videretur: verbo, nihil in illo, nisi magnum, nisi sublime, nisi amplissimo illo
                    magistratu, quo ab Optimo Patre Patriae ad nos missus fuit, dignissimum! Quare
                    videri jam nemini mirum debet, si in hac praesertim provincia, quae aperta
                    quadam facilitate maximopere delectatur et trahitur, omnium mentibus suavem
                    quandam et cum amore conjunctam reverentiam paratamque ad omnem nutum parendi
                    voluntatem inspiraverit illudque obtinuerit, ut jacentes erigeret, perterritos
                    confirmaret, fortes accenderet, omnes denique periculorum, vulnerum, necis
                    ipsius contemptores efficeret. Verum quamquam per se ipse incredibili rerum
                    agendarum facilitate polleret, graviora tamen negotia, quod Sapientes assolent,
                    prudentissimorum Virorum ex universo Caesareo Regio Gubernio et ipsa Provincia,
                    quorum alios in Septentrionali, alios in australi<region n="region7">Tyrolis</region>parte consiliorum
                    suorum administros constituit, opera et consilio sibi statuit perficiendum.</p>
        <p n="p9">Praeter Lehrbachium, qui cum summa potestate aderat, felicissimis totius Patriae
                    auspiciis hoc eodem tempore Excellentissimus Provinciae Praeses et Gubernator<persName n="persName1">Ferdinandus Ernestus</persName>Sacri Romani Imperii Comes de Bissing etc. etc.
                    Augustissimi Caesaris nutu ad nos est delatus; cujus sapientissimi Viri plurimo
                    jam ante administrandarum rerum usu<pb n="pb2"/>celeberrimi et pari cum
                    Lehrbachio in Patriae salutem studio et benevolentia inflammati consiliis id est
                    effectum, ut vel inter ipsa dubia adhucdum belli discrimina et ancipitem rerum
                    eventum communicatis utrinque voluntatibus, infracto, quod magnorum Virorum
                    proprium est, animo Vir uterque fortissimus extremi remedii effectum praestolari
                    neque periclitantem Patriam et jam prope nutantem deserere, sed consiliis,
                    adhortationibus, exemplis perficiendo immortali operi invigilare constantissime
                    perseveraverint.</p>
        <p n="p10">Atque his omnibus ab Optimo Patre Patriae<persName n="persName1">Francisco</persName>ad comparandam victoriam
                    constitutis, Lehrbachio omni cura, cogitatione, consiliis omnibus omnia
                    dirigente ad arma concurrimus; collectam hostium vim corporum nostrorum oppositu
                    retardavimus, ad<placeName n="placeName2">Spinges</placeName>,<placeName n="placeName3">Meransen</placeName>,<placeName n="placeName4">Mühlbach</placeName>,<placeName n="placeName5">Schalders</placeName>,<placeName n="placeName6">Lazfons</placeName>,<placeName n="placeName7">Raffenstein</placeName>,<placeName n="placeName8">Jenesien</placeName>,<placeName n="placeName9">Tscheipenthurn</placeName>,<placeName n="placeName10">Siebenaich</placeName>et<placeName n="placeName11">Neumarkt</placeName>certis ad feriendum jaculatorum
                    glandibus et robustis Tyrolensium brachiis non modo victoriae cursum magna
                    hostium internecione fregimus, sed ipsos etiam victores gravi terrore perculsos
                    paucorum dierum spatio ex tota<region n="region12">Tyroli</region>exterminavimus et fugientes ita persecuti
                    sumus, ut paucorum quidem, sed fortissimorum militum auxilio suffulti
                    celeberrimis Kerpi<persName n="persName13"/>o et<persName n="persName14">Laudonio</persName>Ducibus de bellicosissimo hostium exercitu Deo
                    ubique apertissime favente gloriosissime triumphaverimus.</p>
      </div>
      <pb n="pb7"/>
      <div n="div8">
        <head n="head1">Pars II.</head>
        <p n="p2">Atque ista quidem victoria, Auditores Spectatissimi, bellum evasimus, quo nec
                    furore nec multitudine nec atrocitate hostium immanius nostra unquam vidit nec
                    Majorum nostrorum superior aetas expavit; quo tamen ipso in bello Patriam
                    vitamque omnium nostrum, agros, domus, bona, fortunas, conjuges liberosque ex
                    flamma atque ferro et pene ex ipsa jam pernicie eripuimus, conservavimus,
                    restituimus! Qui quidem victoriae fructus cum per se magni ac salutares in
                    quolibet populo putari, tum vero in<region n="region1">Tyrolensi</region>censeri debent amplissimi, etenim
                    cum tota isthaec provincia altissimis consita sit montibus et non nisi improbo
                    labore fertilis reddi soleat: nunquam tamen tantum in horrea redigit, quod
                    alendae incolarum multitudini posset sufficere. Quare, si hostium exactionibus,
                    direptionibus aliisque belli vulneribus diutius fuisset afflicta, in eam
                    profecto pauperiem fuisset delapsura, ex qua longissima etiam annorum serie in
                    pristinum revocari statum difficillime potuisset. Quapropter ipsa isthaec
                    victoria, qua servati sumus, amplissimum victoribus victoriae praemium est
                    censendum.</p>
        <p n="p3">Sed enim non tulit hanc rem munificentissimus Patriae Pater<persName n="persName1">Franciscus</persName>neque pro
                    incredibili sua Clementia fas sibi esse putavit eorum subditorum gesta oblivioni
                    relinquere, quorum fidem atque fortitudinem in calamitoso isthoc bello cumprimis
                    adamasset. Nominis<pb n="pb2"/>igitur celebritate et donorum magnificentia suam
                    illam, quam ipse apparavit, victoriam in nobis statuit coronare.</p>
        <p n="p4">Nam pervolvite, quaeso, mecum memorabile illud et universae Patriae
                    honorificentissimum 7. Septembris superiori anno editum decretum. "Singularis",
                    inquit, "devotio et fides, intrepida fortitudo et indefessa perseverantia, qua
                    Principalis nostri Comitatus Tyrolensis incolae, cum hostes nuper impetum
                    minitarentur atque etiam postea irruissent, nullo conditionis ordinisve
                    discrimine facto arma arripuerunt, exercitus nostros adjuverunt,<region n="region1">Tyrolensi</region>Nationi in universae<region n="region2">Europae</region>conspectu indelebilem nominis celebritatem
                    comparabunt et in nostro ex grati animi sensu commoto pectore nulla unquam
                    oblivione obliterabuntur." Hisce jam verbis, Auditores spectatissimi, causa
                    dicta est; vix est, quod addi amplius possit.<region n="region3">Europam</region>Caesar testem vestrae
                    fidei, vestrae fortitudinis, vestrae constantiae appellat; omnium vestrum, nulla
                    hominis conditione ex omnibus quatuor Provinciae ordinibus excepta, sempiternam
                    fore nominis famam seque ipsum gratissimo in vos animo factorum vestrorum
                    memorem futurum publicis profitetur tabulis. Itane vero, Augustissime Caesar,
                    hanc mihi, quaeso, interpellandi veniam concede, itane et quis et ad quos
                    loquaris, tuae propemodum Dignitatis Caesareaeque Majestatis oblitus grati animi
                    sensu te motum fateris in illos, quos data solemni Sacramento fides vel ipsa
                    fortunarum jactura corporumque ad eadem, quae gesta sunt, edenda obstrinxerat?
                    Nihil officit, respondentem audio: "Statutum est clarae huic Nationi<pb n="pb4"/>meam de ipsa existimationem publicis contestari argumentis et illustria
                    fortitudinis exempla oblivioni eripere!" Nunc igitur intelligo, O eminens
                    Caesarea Majestate Pater Patriae, paterno regnare amore et benevolentia
                    decrevisti: morigeros nos propterea ut filios laude foves et ad magna allicis,
                    dignus profecto, quem ego non jam cum<persName n="persName5">Trajanis</persName>,<persName n="persName6">Aureliis</persName>et<persName n="persName7">Titis</persName>(magna
                    clementiae et munificentiae nomina), sed cum immortali<persName n="persName8">Theresia</persName>comparem, cujus
                    quidem cum regna haeres et Nepos moderaris, benefaciendi voluntatem et in<region n="region9">Tyrolim</region>praesertim charitatem mirifice sequeris et continuas.</p>
        <p n="p5">Etenim quam illa in partem haereditatis ad nos transmisit, Serenissimam Filiam,
                    Regiam Archiducem<persName n="persName1">Elisabetham</persName>veluti benevolentiae in nos Tuae et testem et
                    moderatricem inter nos residere et mutuae quasi Te inter et nos conjunctionis
                    vinculum esse voluisti. Hinc illa Tua ad Eandem tam suavia, tam plena amoris et
                    confidentiae in nos Tuae verba, quibus nos, quos jam tum bonos appellasti, per
                    Eandem excitari gratiaeque Tuae et benevolentiae certos esse jussisti. Enimvero,
                    Augustissime Caesar, praestitit Ista Sua ipsiusmet jam ante in nos pietate et
                    benevolentia mirifice commota Archidux Regia, praestitit id, et cujus
                    innumerabilia ex eo jam inde tempore, quo inter nos versari dignata est, experti
                    sumus beneficia, in isthoc nupero praesertim formidolosissimo bello et paucis
                    nunc iterum ante diebus solemni pompa comprobatum agnovimus, et quanto Illa nos
                    foveat studio et quanta, non jam dicam liberalitate, sed magnificentia soleat
                    remunerari. Praeterquam enim quod<pb n="pb2"/>in ipsos etiam vulneratos, viduas et
                    pupillos caesorum in praeliis Tyrolensium pro innata Regiae Familiae charitate
                    talem se tamque munificam demonstrarit, ut immortalem<persName n="persName3">Theresiam</persName>in
                    beneficentissima Filia revixisse crederemus: pretiosissimis insuper praemiis
                    illustrem factorum commemorationem addidit et in publico omnium ordinum conventu
                    Semetipsam ex eo maximopere gloriari profata est, quod tantae hujusce Nationis
                    Status quoque esset Provincialis: quibus ex sermonibus amplissimaque Voluntate
                    facile omnes intelleximus, quam sit universa Regia Familia, cui tam feliciter
                    obtemperamus, in omnes<region n="region4">Tyrolenses</region>favore et benevolentia pronissima.</p>
        <p n="p6">Cujus quidem rei etsi possem innumera proferre testimonia, ea tamen sibi nunc
                    beneficia, quae ab Optimo Patre Patriae<persName n="persName1">Francisco</persName>in nos profecta sunt, et
                    tempus et orationem deposcunt. Namque laus illa, quam usque adeo splendidis
                    testatus est tabulis, Clementissimo huicce Principi non videbatur sufficere.
                    Majora adjunxit; quae cum recensendo potius quam exornando sum relaturus: eadem,
                    quaeso, qua caepistis, dicentem benevolentia prosequimini. Atque de illis
                    quidem, etsi magnopere huc pertinent, singularis benevolentiae et laudum
                    praerogativis, quibus summae dignitatis Viros in tantis rebus de Principe et
                    Patria meritissimos condecorare dignatus est, si fusius et pro meritorum
                    multitudine et pro munerum amplitudine et vel pro mea etiam in hosce Viros
                    observantia dissererem, dies me hodie et oratio ipsa deficeret. Illuc enim
                    propemodum studium suum omne contulisse videtur amantissimus Patriae Pater, ut
                    Primos<pb n="pb2"/>ex Provincia Viros, ut medios, ut, prope dixerim, infimos quosque ex
                    omni ordine et conditione Viros, qui suam in defendenda Patria operam utili
                    quoquo modo locassent, vel primi Ordinis Numismatibus vel honorum titulis vel
                    illustriori nobilitatis gradu vel amplioribus officiis vel cum laudum encomiis
                    futurae, ut ratio tulerit, dignitatis munerisve amplificatione, omnes singulari
                    sua gratia dignissimos proprio, ut dicimus, benevolentissimi animi motu
                    declaraverit.</p>
        <p n="p7">His jam omnibus quae potuisset majora addere? Ea, quae alius fortasse nemo, Solus
                    potuit et voluit<persName n="persName1">Franciscus</persName>, eoque numero, pondere et mensura, ut munificentiae
                    suae fructus quam latissime pateret. Etenim iisdem omnibus, etsi ultra
                    quinquaginta virorum millia sint, qui promptissima sua voluntate et suis, ut
                    ajunt, corporibus pro Religione, Principe, Patria fortes in pugnam adversus
                    hostes processerant, perenne Optimi Patris monimentum, argenteum Numisma
                    sacratissima Ipsiusmet effigie cum Inscriptione:<emph n="emph2">FORTIBUS PATRIAE DEFENSORIBUS</emph>insignitum in futurum et Principis in subditos benevolentiae et subditorum in
                    Principem fidei testimonium munificentissime jussit distribui!</p>
        <p n="p8">Neque vero hic se continuit effusus remunderandi et benefaciendi ardor! Laudi,
                    memoriae etiam lucrum adjunxit; quod quidem pro incredibili hominum, qui id
                    consecuti sunt, multitudine, tum pro ipsius etiam doni magnitudine, in tantis
                    praesertim temporum angustiis, quibus diuturno et gravi bello, eoque in dissitis
                    regionibus gesto, aeraria ipsa prope exhausta putari possent, multo est
                    munificentissimum. Iaculatoribus enim iisdem omnibus, qui<pb n="pb1"/>pro conscriptae
                    militiae<corr n="corr2">militae</corr>more in certas divisi turmas adversus hostes arma
                    tulere, non solum eadem Numismata, sed per tres etiam, ut appellant, terminos
                    annuum censum liberalissime condonavit. Quia, nequis ullus sine praemio (ita
                    munificus amor omnia acute excogitavit!) quasi subterfugeret, vel illis ipsis,
                    qui censu nullo tenerentur, census loco aureum cuique beneficentissime est
                    elargitus. Quid quod eosdem ipsos, qui singulari quodam aut fortitudinis
                    facinore aut felici bellicae expeditionis successo promovendo aut Ducibus,
                    commilitonibus, vexillis aut aerariis salvandis inclaruere, eodem cum militia
                    conscripta aureo argenteove numismate et annexa annua pensione per omnem retro
                    vitam vel inter ipsas etiam civiles occupationes tanquam rerum fortiter gestarum
                    fructu copiosissime frui concesserit.</p>
        <p n="p9">Atque haec profecto omnia, quae ad aliquot centena florenorum millia assurgunt,
                    inauditae beneficentiae munera, nisi quisque maxima existimaverit, rerum ille
                    omnium ignarus sit oportet! Sed est aliud, quod dicam, multo illustrissimum et
                    ad humanissimi Caesaris gloriam et ad salutem plurimorum multo
                    magnificentissimum, in quo quidem ipso declarando quam vellem ego, ut mea nunc
                    exultet oratio, ut omnes, quotquot universus terrarum orbis longe lateque
                    diffusus incolas nutrit, intelligant, quam humano, quam clementi, quam
                    Christiano<region n="region1">Tyrolis</region>pareat Principi! Etenim quod in tanto pugnantium ardore fieri
                    omnino debuit, vulnerati ex provincialibus quam plurimi, caesi itidem quam
                    plurimi, quorum nunc viduis pupillisque aut senio confectis parentibus, qui
                    filiorum sua in canitie subsidium praestolabantur, postquam Martis furor
                    maritos, patres, adultosve filios lucrando<pb n="pb2"/>pani, alendae familiae,
                    educandae soboli abstulit, gravi egestate pressis, quod reliquum vitae inter
                    mendicantium turbas in luctu et squallore, non sine publicae etiam rei
                    detrimento fuisset peragendum; nisi deplorandam istorum fortem, etsi pulcherrima
                    mortis causa fuisset, vastissima quoque Optimi Patris Pietas esset complexa.
                    Vixdum enim moestissimos hosce viduarum, pupillorum decrepitorumque parentum
                    lamentationes audiit piissimus Pater, haereditaria Majorum suorum in miseros
                    clementia tactus et intimo commiserantis animi sensu permotus eam jam sibi
                    praecipuam Patris Patriae curam demandatam esse existimavit, ut caesorum pro
                    Patria et graviter vulneratorum familias proprio quodam jure suas sibi faceret,
                    earundem victui provideret, educationi invigilaret, paucis functorum ipse patrum
                    vices ageret: fatus nimirum, quorum virtute, vulneribus, caede reliquorum omnium
                    bona, fortunae, vita ipsiusque Patriae salus constitisset, eorundem quoque
                    familias decreta annua, cujusque indigentiae accommodatissima pensione, quae jam
                    nunc ad plura quotannis florenorum millia ascendit, ex miseriarum faucibus sibi
                    esse eripiendas. O Pietatem! O Munificentiam! O Humanitatem uno<persName n="persName3">Francisco</persName>Patre
                    Patriae dignissimam! Excussae istae de miserorum frontibus nubes, detersae ex
                    oculis viduarum lachrymae, depulsus a pupillorum vultu pallor, exemtus membris
                    atque animo vulneratorum torpor, novi isti jam iterum homines hanc Optimi Patris
                    gloriam in aevum propagabunt sempiternum!</p>
        <p n="p10">Quae cum omnia ita sint, Auditores Spectatissimi, ecquis nostrum non apertissime
                    perspicit Augustissimum Caesarem<persName n="persName1">Franciscum</persName>hic ipsi Illi<pb n="pb2"/>Uni prae reliquis
                    propria in suos pietate, qua nos omnes mirifice complectitur, pulcherrimo ad
                    posterorum memoriam exemplo, vivos inter et ipsos etiam mortuos eandem illam
                    victoriam, quam sapientissime et fortissime apparavit, amplissimis omnino
                    praemiis munificentissime etiam coronasse.</p>
        <p n="p11">Fruere igitur, Augustissime Caesar, amantissime Patriae Pater, fruere, inquam,
                    immortali isthac tua gloria, quam tot jam ante titulis, nunc vero paterna Tua in
                    Tyrolenses Tuos munificentia mirum in modum amplificasti! Atque utinam ego
                    omnium in Te studia, animos et conceptam de te tam inusitata beneficentia
                    laetitiam ob oculos ponere ac verbis aliquo modo possem exprimere! Enimvero
                    videres uberrimum una omnium animis exundans gaudium; videres omnium vota tam
                    sincera quam ardentia de incolum<gap n="gap1"/>diuturnitate sollicitudines; videres
                    accensa illa et anxia grati in Te animi significandi et probandi desideria;
                    videres denique tot oculos, tot robusta virorum brachia ad gloriam Tuam
                    quodemumcunque impendio amplificandam! At enim tantis Tuorum in Te affectibus
                    declarandis Orationis hujus tenuitas non sufficit. Quod igitur unum et reliquum,
                    Caesareo Tuo advoluti Solio omnium ordinum nomine pro incredibili isthac Tua in<region n="region2">Tyrolim</region>Voluntate et munificentia gratias Tibi agimus immortales. Cumque
                    referendis pares non simus, a praedicandis quidem et habendis nunquam
                    desistemus! Quidquid in nobis erit studii, laboris, ingenii, quidquid fide,
                    virtute et constantia possumus, imo fortunas, ipsam vitam et sanguinem Tibi
                    pollicemur et ad Tua obsequia omnia devovemus. Dixi.</p>
      </div>
    </body>
  </text>
</TEI>